---
{"dg-publish":true,"permalink":"/T/Törvény/","title":"Törvény","created":"2025-06-03T12:25","updated":"2025-06-03T12:26"}
---


# Törvény

Mi lehet a szó mögött a keresendő (csillagászati, asztrofizikai) alapfogalom? Hogy minden körmozgást végez? És/Vagy hogy a körmozgást előidéző (isten, király) egy helyben áll? Ez a törvénykezés lényege?  

#### Götz László Keleten kél a Nap...

...című könyvének 637. oldalától taglalja a köztörök jövevényszavainkat. Itt is szumér megfelelőkkel áll elő (a szócikkek elején ismét a TeSz származtatásait közli):
> törvény (Gesetz, Gerichtsverfahren): bizonytalan eredetű. Valamilyen módon összefügghet a következő török szavakkal; ez esetben nyelvünkben honfoglalás előtti török jövevényszó; vö. türk `törü` "törvény, kormányzat, szokás"; csag. `töre` "törvény, jog, szokás, kormányzat" stb.  
> Szumér `tar` = "verhören, entscheiden, zur Rechenschaft ziehen" (kihallgat, eldönt, ítél, felelősségre von, megbüntet). Megjegyzés: azaz a törvény világosan összefügg a tör ige "felelősségre von, megbüntet" jelentésével, s ez a szemantikai kapcsolat is a szumér nyelvre vezethető vissza. Vö. még "kenyértörés" (az örökösök régi szokásjog szerinti osztozkodása); "pálcát tör felette" (elítéli).  

E szavunk T-R teremtő gyökű/vázú (lásd még [[T/Teremtőgyökök\|teremtőgyökök]]), török szócsoportbelinek (Magyar Adorján által) meghatározható[^1]. Sok ilyen T-R bázisú szavunk van (és szava van a keltának is: Mesterházy Zsolt össze is vetette őket egymással).  

A TeSz adata:  
> törvény: bizonytalan eredetű; valamilyen módon összefügghet a török `törü`, `töre` stb. "törvény, jog, szokás" szavakkal.  

Idegen nyelvekben egyező törvénnyel a héber-zsidó [[T/Torah\|Torah]] és a szanszkrit [[D/Dharma\|dharma]] (előtagja). Lényegében mindkettő törvényt is jelent.  
Hasonló [[T/Trow\|trow]] óangol elődje (nem véletlen, mert a [[T/Tör\|tör]] és valamely párja lehet a kiindulószó).  

Ha már zsidók, Magyar Adorján írja:  
> A zsidó hitrege szerint Mózes halála előtt gyönyörűen énekelve hirdeti ki "második törvényét".  
> Meg kell azonban jegyeznem hogy ártatlan, jóságos természetű népnél, amilyen ősidőkben a magyar törzs volt (hyperboreusok), még nincsen szükség "törvényekre" sem "parancsolatokra", amelyek nemkövetése aztán rettentő büntetést von magaután. A mi Napistenünknek, Aranymadarunknak még nincsenek parancsai csak szeretetteljes tanításai, tanácsai. Ellenben későbbi más népeknél igenis törvényekre, parancsolatokra és nem követés esetén rettenetes büntetésekre lett szükség mert enélkül a tanítást, tanácsot ilyen népek el nem fogadtak volna.  

Varga Csaba adata szerint a [[S/Sor\|sor]], [[S/Szer\|szer]] érthető úgy is, hogy előírások sora: a törvény szó a szervény sz-t változata. Előírt sorozatot jelent a szertartás is és így értendő a rendszer, szerkeszt stb. is.  
Péterfai János adata szerint a király szava törvény.  

A törvény véleményem szerint valóban csillagászati-asztrofizikai szó és többféleképpen értelmezhető, de ugyanarra az alap kiindulópontra térünk vissza. A Törvény az, hogy minden forog és részt vesz az [[E/Életkör\|életkör]]ben. Erről bőven volt szó [[K/KAR\|KAR]] alapszónál, legutóbb új adatokkal is, miszerint a T-R vázú szavak is lehetnek kör értelműek.  

[[T/Terv\|Terv]] címnél is szerepelt, hogy a [[S/Sorsistennők\|sorsistennők]]et kell itt keresni. Ugyanis Terv vélhetően nem más, mint Törv, azaz Terü/Törü, és a Világfa forgását, az élet és idő lényegi tervét kell látni mögötte. A [[T/Turn\|turn]] ige is lehet törv/terv, valójában. Az óangol `tyrnan` ige igen is lehet törvény, ami nem más, mint csűrvény.  
De az egyező alakú, hajt jelentésű [[D/Drive\|drive]] címnél álló ind Sarkcsillag-isten [[D/Dhruva\|Dhruva]] sem más, mint a forgatásért felelős törvény.  
  

Tör-Vén jelentheti a Nap Fényének megtörését: az egyes fény-árnyék stációi változásainak sorozatából álló rendben mindig más és más fényminőség lesz hatással a bolygónkra. Ez értelmezhető Kis Éves (évszak-szintű) és [[N/Nagy Év\|Nagy Év]]es (Aranykor-Ezüstkor-Bronzkor-Vaskor) szinten egyaránt.  
Hogy miért értelmezhető többféleképpen? Mert ezek szerint valójában nem a Tör, hanem a [[T/TUR\|TUR]] a kiindulószó. TUR kimondottan a Nap napútján elfoglalt, azon bejárt, négy évszakhoz és akár világhónaphoz köthető négy stációját, azokon végzett, Földről megfigyelhető csavarodását, váltakozását ([[T/Turn\|turn]]): röviden a Nap relatív mozgását fejezi ki.  
Mindent a Nap relatív és valós mozgása határoz meg. Ez a törvény. A relatív mozgás az, amit a Föld végez a Nap körül, a rendes, valós mozgása pedig az egész Naprendszernek van, egyike a [[S/Szíriusz\|Szíriusz]] körül.  
Ezért aztán azt is mondhatnánk, hogy a törvény nem más, mint csűrvény, azaz magyarosabban: örvény. De ha már az örvényről beszélünk, az [[A/Alma\|alma]] címnél és másutt (például [[H/Helix\|helix]] címnél) előjövő örvénylő mozgásról, a [[H/Hullám\|hullám]]mozgásról, a [[S/Sine\|sine]] és más címnél érintett mozgásról, akkor rájövunk, hogy minden a fény előretéréséről, terjedéséről, pontosabban a fényviszonyok megértéséről, azok megfoghatóbbá tételétől van szó. Ebben értelmezhető az [[A/Anyag\|anyag]], anyagi létünk, életünk is.  

Amikor az örökérvényűség szót egy helyütt leírtam, akkor tűnt fel, hogy érvény a törvény előhang nélküli változata.  

[[M/Magyar ősvallás\|Magyar ősvallás]] és [[M/Magyar népművészet\|magyar népművészet]] címnél is volt arról szó, hogy a magyaroknak nem isteni törvényeik voltak, hanem a lelkiismeretük vezérelte. A zsidó törvény és a római jog amely a lelkiismeretetet már nem ismeri.  
Magyar Adorján A lelkiismeret aranytükre című könyvéből ezek:  
> De így értjük csak meg azt is, hogy Hammurabi babiloni király miért mondja, hogy híres törvényeit neki Samás Napisten diktálta, valamint hogy Lykurgosz, a spártai törvényhozó, miért állítja, hogy ő törvényeit Apollon Napistentől kapta. Vagyis, ezen ősidőkben a népeknek még tudatában volt, hogy az emberek tanítója, törvényhozója a Napisten, azaz az emberek atyja. És valóban, mi egy törvény? Eszme, gondolat. Testnélküli valami, vagyis tehát a Napból származó erőny.  
> \[...\]  
> Mai példabeszédekben, népmesékben, szokásos mondásokban, úgy nálunk, mint más népeknél, a tükör, az "igazmondó tükör", a lelkiismeret jelképe, habár ez ma már mindinkább feledésbe merül, lévén hogy az ősi természetvallás eszmevilágát a zsidó-keresztény vallási fölfogás mindinkább elhomályosítja, amely utóbbi pedig már nem a lelkiismeretet, hanem a Szentírást, vagyis írott, megváltozhatlan törvényeket, szabályokat tekint erkölcsi alapjának.  
> \[...\]  
> Téves, káros avagy bűnös erkölcsi felfogás csak ott keletkezhet, ahol az [[E/Erkölcs\|erkölcs]]i alapokat már nem a lelkiismeret, hanem csakis bizonyos írott törvények, megcsontosodott vagy elavult hagyományok, tanok képezik, amelyek még hozzá gyakran önző érdekek által hozathattak létre. Ahol tehát az élő, tiszta lelkiismeret kultusza lehanyatlott avagy meg is szünt, illetve ahol az abszolut lelkiismeretet az érdekek elhallgattatták, elnyomták.  

#### Zajti Ferenc Zsidó volt-e Jézus...  

...című könyvében is több helyen szól arról hogy a \[vaskori\] törvény képezi a szkíta kereszténység mögötti hátteret és ezért is került összemosásra a zsidó a kereszténységgel. Például:  
> Ha nem is állana rendelkezésünkre megannyi bizonyíték [[J/Jézus\|Jézus]] "nemzsidó fajúsága" mellett, a [[T/Talmud\|Talmud]] mentalitása Jézus és a szent családdal szemben teljesen igazolná állításunkat: Jézus fajilag nem volt zsidó, csak a zsidók törvénye alatt állott.  
> A zsidó hivatalos írásnak számítható Graetz történész szerint a gaileai [[T/Teológia\|teológia]]i dolgokban ennélfogva járatlan és amúgy is tanulatlan Jézus tudását a "szív" pótolta nála. Viszont, a szkíta vallásnak éppen az volt az ismertető karaktere, hogy **törvényei a szív törvényei** voltak, lévén a szkíta vallás a szív számára a szív bensejébe íródott, isteni törvény.  

Másutt:  
> Martion ker. gnosztikus tudós, egy külön keresztény felekezet alapítója a lI. században. Nézete szerint, nagy ellentét van a törvény és evangélium, zsidóság és kereszténység között, ami két különböző, magát kinyilatkoztató tényre enged következtetni. Van tehát szerinte egy igazságos Isten, a zsidók haragos Istene, aki azonos a világ teremtőjével, és egy jó Isten, a szeretet, Istene az evangéliumban.  
> Marcion egy sinopei (Pontosban) püspök fia volt. Marcion Rómába ment s egy ideig a római községgel jó viszonyban volt, de már akkor rámutatott arra, hogy **az egyház a zsidó nézetek és törvényesség felé kezd hajolni**.  

Másutt írja, hogy Origenész szerint a zsidókat a törvény, a [[P/Pogány\|pogány]]okat a bölcsészet vezette Krisztushoz.  

[[Z/Zsidó#Héber tudást és vallást jelentő szavak összeütése\|Héber tudást és vallást jelentő szavak összeütése]] cím/alcímnél is írtuk:  
Fel lehetett volna tenni ide egy ilyen kérdést: a zsidó a tudás népe? A válasz az lett volna, hogy a szemita zsidó már nem, de már a héber sem, holott a régi héberben, ahogy [[T/Tud\|tud]] címnél álló adatok alapján is láttuk, a héber `daath` = tudás és `dat` = vallás szavak azonossága nyilván tudatos szemantikai változtatás.  
Egy megjegyzés kívánkozik ide még: a nyilván arab eredetű perzsa `dat`, `dad` = törvény szóalakja rámutat, hogy a szemiták felfogása szerint a vallás nem valami spirituális, lelkiismereten alapuló nyilatkozat/hit, hanem a törvénybe fektetésről szól. Amit az Ószövetségben (és előtte Hammurabinál) is láttunk.  

## Lábjegyzetek

[^1]: Lábjegyzet:  
Varga Zsigmond Az ősmagyar mitológia című könyvének 140. oldalán hozza a sumér `tar` = elrendel, török/mongol `türü` és mandzsu `doro` rokon szavakat. Fáy Elek A magyarok őshona c. könyvének 242. oldalán tallóz más nyelvekből.  