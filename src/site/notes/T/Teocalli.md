---
{"dg-publish":true,"permalink":"/T/Teocalli/","title":"Teocalli","tags":["Englishtexttranslated"],"created":"2025-05-01T10:28","updated":"2025-05-01T10:29"}
---


# Teocalli

#### Jankovics Marcell A Nap könyve...  

...című könyvében írja:  
> Mexikói piramis(templom) – szent hegyként is aposztrofálható, főleg az alábbiak alapján:  
> Mexikóban a szent hegy és a Nap formálisan eggyé válik a Teocalli de la Guerra Sagrada (A szent háború temploma) szobrában (1500), amelyen a meredek lépcsőzet tetején a szokásos szentélyt a Nap képmása helyettesíti." (Madanjeet Singh 1993: 23-26.)  
- Singh egyéb írását lásd [[G/Gnomon\|gnomon]] címnél.

ORIGIN: Nahuatl, from teotl god, and calli house  
[[T/Teotl\|Teotl]]-ot Péterfai Jánostól lásd ott, míg a `calli` a `kalyiba` szavunkkal egyeztethető.  

#### Acharia S The Christ Conspiracy...  

...című könyvében írja hogy a világ más és más területein hasonló etimológiájú nevek jönnek elő:  
> There are in fact numerous correlations between the ancient Mexican language and that of the Middle East, including the Sumerian. Indeed, the Mexican culture has close parallels in art, religion and language to Sumer as well.  
> Many more examples of correspondences exist between "Old" and "New" World words. Charles Berlitz cites, for example, the similarity between `teocalli`, which means "house of the gods" in Aztec/Nahuatl, and `theou kalia`, meaning "God's house" in Greek.  
> —  
> Valójában számos összefüggés van az ókori mexikói nyelv és a Közel-Kelet nyelve, köztük a sumér között. Valójában a mexikói kultúrának szoros párhuzamai vannak a művészetben, a vallásban és a nyelvben is a sumérokkal.  
> Sokkal több példa létezik az "Ó-" és az "Újvilág" szavak közötti megfelelésekre. Charles Berlitz például idézi a `teocalli` szót, amely azték/nahuatl nyelven "az istenek háza"-t jelent, és a `theou kalia` szót, amely görögül "Isten háza"-t jelent.
{ #k1q9h}


#### Péterfai János írja:

> A Teo-Kalli név is Ten (Isten) Háza értelmű. Megdöbbentő a Teo szó használata az indián nyelvekben. A Kalli Ház. A magyar Kálló, Kálla is településnév, a török `Kala` Erőd, ír testvéreink `Ceall` – `Keall`, `Cill` – `Kill` szavai templomot jelentenek. A magyar `Kalyiba` felbontása Kalyi-Ba formában Házacska, a Kalyi és a Kalli meglehetősen közel áll egymáshoz.  

#### Várkonyi Nándor írja:

> A mayák földjén, csupán Yucatánban tucatjával állanak még templom-városok: Chichén Itzá, a "szent kút városa", Cabah, Uxmal, Uaxactun, Co-pán, Palenqué, Yaxchilán, Bonampac, Labná, Mayapán, Aké, Sabacche, Bolonchén, Itzamál, Tikal, Sayil, Tulun. Micsoda képet nyújthattak ezek nyolc-tíz templomukkal, melyek mindegyike külön lépcsőzetes piramis tetején, teocallin állt!  

Az elveszett Paradicsomban Várkonyi Nándor sorra veszi a különböző népek [[V/Világhegy\|Világhegy]]-hagyományait és kimondja, hogy a sumér zikkuratok (vélhetően ahogy a babiloni Bábel torony is), a világ minden táján a piramisok és az amerikai földrész teocalli-jai is ezen Világhegy mintájára épültek:  
> Az aztékok a spanyol hódítás idején még eredeti, ép Paradicsomhegy-hagyományt ápoltak. A katolizált indián Clavigero jegyezte fel: Tlapallannak, a boldog országnak legmagasabb hegye, a közepén emelkedik, csúcsa a felhőkbe ér, rajta székel Halok, a Paradicsom ura, a vizek szelleme; onnan küldi az esőt és a folyóvizeket a föld megtermékenyítésére. [[Q/Quetzalcoatl\|Quetzalcoatl]], "az első ember" (az isteni ősatya, a paradicsomi Ádám \[másoknál Vénusz!\]), miután Hesikában felvirágoztatta az aranykort, [[T/Teszkatlipoka\|Tescatlipoca]] istennő intelme folytán oda ment vissza, s ott elnyerte a halhatatlanság italát. Azonban vissza fog térni, s újból megteremti az aranykort. E szenthegy jelképéül és másául építette Xelhua óriás a cholulai teokallit "a középső tartomány középpontján", a négy világtáj irányában. (Clavigero.) – A hagyomány ebben a formában későinek vagy másodlagosnak látszik: az Esőisten természetmítosza keveredett benne a Quetzalcoatl-mondával. A [[V/Világhegy\|Világhegy]] ugyanis szabály szerint az emberiség születéshelyével azonos, a tolték-aztékoknak megvolt az erről szóló, szabatos regéjük: a Keleti tengerben, az Atlanti óceánban fekvő szigeten, a fehér, fekete és vörösbőrű emberek békés boldogságban éltek, de kivándoroltak, mielőtt a vízözön elnyelte volna hazájukat.  