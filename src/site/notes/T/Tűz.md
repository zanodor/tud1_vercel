---
{"dg-publish":true,"permalink":"/T/Tűz/","title":"Tűz","created":"2024-12-18T11:46","updated":"2024-12-20T10:17"}
---


# Tűz

#### Péterfai János írja:

> [[T/TU\|TU]] tehát a Nap. Ezért a Tu-Su a Nap-Keze, a Tu-Zu a Nap-Tudása. Aki képes volt Tüzet gyújtani, az ismerte a Nap-Keze vagy a Nap-Tudása eljárást. Néha arra gondolhatunk, hogy a magyar szavak összeállása messze a Homo sapiens előtti korokban történt.  
> \[...\]  
> A Thus a Tűz megfelelője, írjuk több alakban is, mint `Tüsző`, Thysz, Tusa, stb.  

Másutt:  
> [[H/Hesztia\|Hesztia]] a Tűz istennője. A Tűz szó Tu-Zu formából keletkezett, ami Utu-Tudása értelmű magyarul. A Tu Utu Napisten névvariánsa, a Zu az egyik magyar igeképző, de Tudás értelme is van. A görög Hesztia magyar eredetű név, ő is Tűzistennő. Esz-Ti-A az eredeti alak, az Ész az Isz, Iz, It, Is variánsa, a Ti Élő, az A a nő nem jellemzője, de eredetileg Isten a jelentése magyarul. lsz-Ti-A, Ész-Ti-A a Hesztia elődje. Az Élő Tűz, vagy Élet Tüze jelentést viseli.  

[[H/Hesztia\|Hesztia]] címnél viszont legutóbb arról is volt szó, hogy köze lehet a Szíriusz Eszter-Ízisz nevéhez.  

[[K/KUS\|KUS]] (valamint [[K/Kut\|kut]] és [[K/Kuckó\|kuckó]]) címnél közben megállapítottuk, hogy a ([[H/Ház\|ház]] jelentésén túl) tűz szavunk k-előhangos párja. Persze eleve [[K/KU\|KU]] is jelent tüzet, fényt, stb. A szóvégi S-Z viszont egyezik. Az iménti Tu-Zu és a [[K/Köz\|köz]] címnél álló Péterfai János féle Ku-Zu alapján könnyen lehet, hogy [[K/Köz\|köz]] szavunk a női/Tejútanyai lábai közötti részre utal, minek folytán a perzsa `kos`/`kus` = pina nem [[H/Hús\|hús]] szavunkból ered (közvetlenül[^1]), hanem az a tüzes hely, mely ugyanúgy asztrális eredetű, mint a [[V/Vulva\|vulva]]: az égi Nyilasban/Nyílásban lévő istennő-szeméremre is utal.  

[[M/Méh\|Méh]] címnél is szerepelt Péterfai János passzusa:  
> A Méh tüzes, izzó, fényes hely, itt születnek a babák, az emberiség utódai. Ebből az izzásból, fényből születnek az emberek gyerekei. Természetesen ezt az egyszerű képi fogalmat sem ismeri már az emberiség.  
- Ez a tüzes hely pedig a [[V/Vulva\|vulva]], [[P/Pina\|pina]].

Lám [[H/Hierogamy\|hierogamy]] címnél is szerepelt (Szimbólumtár adataként):  
> A hinduizmus szerint a házastársi egyesülés is hierogámiává, azaz az istenek nászává válhat: "Én vagyok az ég, te a föld" (Brihadáranjaka upanisad, VI. 4,20). A szexualitás rituálé lesz azáltal, hogy résztvevői az őselemekhez, a világ két feléhez hasonlítják magukat. A nő, ill. a nő öle ("tűz") megszentelt hely, ahol a védikus áldozat lezajlik.  

Falvay könyvének 385. oldalán szereplő passzusa nyomán, [[K/Kereszténység\|kereszténység]] és [[B/Boldogasszony\|Boldogasszony]] címnél írottak alapján kimondható, hogy [[B/Boldogasszony\|Boldogasszony]] Bol-Dog nevében ezen Szent Tűz értelem konkrétan a téli napfordulós/karácsonyi szerepköre nyomán alakulhatott ki (de persze a [[K/Karácsony\|Karácsony]] szorosan kapcsolódik Szíriuszhoz is).  

Az alábbiak több helyen szerepeltek:  
Érdekes, és ismét következetlen, hogy Péterfai János a [[S/SZEJ\|SZEJ]] címnél taglalt Seuso kincsek nevét másképpen értelmezi, mint például [[Z/Zeusz\|Zeusz]] nevét, amely a latin [[D/Deus\|deus]]-szal is azonos és a görög `theos`-szal is[^2]. Nemcsak tűz, hanem Tej-Ős, Teus is kiolvasható ezekből és éppen a Tejútanya Tüzére (a tűz nemcsak hímségi) utalhat. Ne feledjük, a szkíták legfőbb istenének is a [[H/Hesztia\|Hesztiá]]val azonos(?) [[T/Tabiti\|Tabiti]]t mondják. Azaz nem lehet egyértelműen kimondani, hogy a tűz szavunk a kiinduló, de ha igen, akkor is meg kellene magyaráznunk a szót: Péterfai Jánosnál Tűz a Tu-Zu (Nap Tudása) szóösszetételből kerül ki, mely esetben egyértelműen [[T/TU\|TU]] ([[U/UTU\|UTU]]) Nap tüzére asszociál, nem számolva az ősi Tűzanya fogalommal és azzal, hogy a tűz fogalma – természetesen – ismert volt a Napvallások előtt is. Itt a Falvay Károly Nagyboldogasszony című könyvében ([[B/Búza\|búza]] címnél?) írottakat kell felidéznünk: a nőben is megvan a tűz, a férfi dolga felpiszkálni. Arra is emlékezzünk, ami [[P/Pina\|pina]] és [[M/Magor\|Magor]] ([[M/Makara\|Makara]]) címnél szerepelt: a tűz nagyon is kapcsolódik az Istenanyához. Erre a legjobb példa még [[B/Boldogasszony\|Boldogasszony]] neve is (Szent Tűz Asszony).  
Ugyanígy a Luk azaz [[L/Lyuk\|lyuk]] nőiség, de hímségi [[L/LU\|LU]]-ból kiindulóan.  

[[H/Hesztia\|Hesztia]] és [[V/Vesta\|Vesta]] (szkíta [[T/Tabiti\|Tabiti]]) tűzistennők. Ez is rámutat, hogy a tűz és az istennő fogalmak megférnek egymással. Legutóbb [[H/Hesztia\|Hesztia]] és [[E/East\|East]] címnél arról volt szó, hogy [[S/Szíriusz mint istenanya\|Szíriusz mint istenanya]] lenne a tűzistennő, ha máshogy nem, úgy, hogy a nyári napfordulón tüzével rásegít a Nap tüzére ("kánikula"), a téli napfordulós együttálláskor pedig szintén tüzel, de már az éji csillagos égen. A kutyaszuka is éppen (körülbelül) kétszer tüzel az évben.  
A napi időkörbeli sötét és fényes periódusok (menny (és sötétje) és az ég – hímségi, azzal hogy a Nap fenn van) váltakozáshoz hasonlóan a másik két időkör sötét és fényes féléveinek váltakozása hozta magával az utódnyelvek [[D/Deus\|deus]]/tűz <> [[D/Deuce\|deuce]] = ördög (satöbbi névformák is sorolhatók) névváltozatait.   
- Kállay Ferenc A pogány magyarok vallása című könyvének [265. oldalán](zotero://open-pdf/library/items/DFI47XPY?page=265&annotation=YMBDZA76) szereplő adatában is az alábbi formák tűz szavunk széthúzásának tarthatók (az ilyen alakú túzok megjelenése is érdekes):  
> A \[kurd jezidek\] sátánt **Malek Tavos** név alatt tisztelik, mint az isten egyik hatalmas szolgáját, ez a **Taoos** vagy **Taous** a [[T/Túzok\|túzok]] madárképe gyertyatartóra állitva.

A nyáritól a téli napfordulóig a sötét és fordítva a fényes [[F/Félév\|félév]] a Kis Évben és a Halak-Vízöntő határától vissza a sötét és onnantól a fényes Nagy Év félév meghatározható. Viszont úgy tűnik, hogy például az ind mitológiában a [[D/Dévák és Aszúrák\|Dévák és Aszúrák]] ellenségeskedése más időszakhoz kapcsolandó, vagy lásd az [[I/Irán és Turán\|Irán és Turán]] címnél (Bobula Ida által is) írottakat. Aztán az [[I/Íj csillagkép\|Íj csillagkép]] és [[S/Szkíta\|szkíta]] címnél (és [[S/Sátán\|Sátán]] címnél!) írottakat. És persze ne feledjük a [[B/Bal és jobb\|bal és jobb]] és [[D/Devil\|devil]] címnél írottakat sem (lásd [[U/Uttarayana\|Uttarayana]], stb.).  
És ne feledjük, [[A/ATA\|ATA]] és [[A/Atar\|Atar]] címnél írottakat tűz kapcsán sem: az ős a Tejútanya, annak is legfőbb csillaga lenne, Szíriusz?   
Ide tehetők az Ősi Gyökér 2008/1. számában, a [[S/Szentháromság\|Szentháromság]] címhez (bővebben) is bekerült sorok szerzőjének Gömöry Katalin gondolatai:  
> Őseink – kikelvén magukból a Ház Tűzben élnek, ebből pattan elő annak parazsából a tűzből pattant legény. Ősanyáink ezért szültek a Tűz, Házi Tűz tövénél. A Házi Tűzből, az ott áttelelő Ősökből kapott lelket az újszülött. Nem gondolod-e, hogy a púr = par+ázs?...  

Úgy tetszik tehát, hogy az [[I/Isten\|Isten]] címnél is vitatott kérdés, miszerint lehet-e Isten nőnemű és Nagyboldogasszonnyal azonos, ugyanazt a választ adja, mint ha azt kérdeznénk, lehet-e Zeusz/deus/theos előképe istennő: a válasz egyértelműen igen; a kétnemű [[Z/Zeusz Labrandeosz\|Zeusz Labrandeosz]] címnél írottak alapján (**Zeusz szül is**!) még inkább.  
Viszont mivel Isten teremt, azaz [[T/Tesz\|tesz]] is, ezért ezen igénk is számításba vehető (még ha általán nem is az igék elemezendők) (valamint a teszés-toszás/nemzés már hímségi feladat).  
Azt is láttuk, hogy nem a judaizmussal indult meg az istennő szerepkör kiszorulása; már a sumereknél is [[A/Anu\|Anu]] hímnemű. Időben ezt követően jön létre a görögöknél Zeusz főistenség szerepköre (lehetne itt beszélni az [[I/Idő\|idő]] címnél is taglalt kétféle [[K/Kronosz\|Kronosz]] névről is), de lehetne beszélni az indo-európai nyelvészet által rokonnak megállapított ([[Z/Zeusz\|Zeusz]] címnél is előjövő) \*dyaus = isten formáról is, mely az indo-iráninak tartott [[D/Dév\|dév]], [[D/Déva\|Déva]] és [[D/Devil\|devil]] formákban is visszaköszön, de sz-előtétesen [[S/Siva\|Siva]] neve is ilyen.  
Ez utóbbiakat illetően, [[H/H, J, V\|H, J, V]] címnél írottak alapján ugyanis nem is annyira tevő és tevés szavainkról lenne ezek szerint szó, mint újfent a Tejútanya tündér ([[D/Dév\|dév]] > gyevuska is ezt mutatja), delnő és banya (ez a [[D/Devil\|devil]] fogalommal párosul) aspekusainak neveiről, hisz minden róla szól: a Napot (mely feltámad és mindig [[G/Győz\|győz]]: Jézus, dyaus és Zeusz nevek közül az első kettő nagyon is győz alakú) szülő [[S/Szűz\|szűz]] (ez ismét egy ilyen Zeuszos név) Tejútanyáról, akinek neve Teut(an), Teus (Tejes, Tej-Us, Tej-Ős, Isten Ős) formákban is értelmezhető. Ezért látjuk [[D/Dame\|dame]] és [[D/Dhanu\|Dhanu]] címnél is előjönni a Tejútanya Ten vagy Tehén nevét is.  
Ezen a ponton beszélni kell arról is, hogy [[T/Tehén\|tehén]] a [[T/TEN\|TEN]] olyanképpeni széthúzása, mint ahogy Kanból Cahen, [[K/Kohén\|Kohén]] lett? A Tehén eredeti olvasata Tej-Én ugye. Viszont a magyar szavakat többféle módon lehet magyarázni.  

![assets/Tűz_image1.png](/img/user/T/assets/T%C5%B1z_image1.png)  
Azaz valóban, bármennyire hímséghez is kötött a tűz, kapcsolódik a nőhöz is (jó példa még [[I/Istár\|Istár]] \[Is-Tár Tűz-Csillag\] neve is). Falvay Károly Nagyboldogasszony című könyvének 138. oldalától taglalja a tűz és víz fogalmait. Széljegyzetben találtam írni (miután Falvay Károly azt írja, hogy a tűz "egyértelműen" női szimbólum \[is\]):  
Mindenütt hímségi volt a tűz. Persze a házitűznek őrzője Hesztia/Veszta szűz. A [[S/Szűz\|szűz]] és tűz is alaki változatok. Falvay könyvében is szerepel, a szentiváni ünnepségen is mindenütt csak a leány ugrik át a tűz fölött, akkor is, amikor az ő neve hangzik föl, akkor is, amikor a fiúé.  
Egyébként hasonló esettel találkoztunk [[F/Fény\|fény]] kapcsán, hiszen a legfőbb fényforrás, a hímségi Nap mellett az éjszaka látható nőiségi Hold is égi világító, de főképpen a Tejút fehéresen fénylő sávja is nőiség.  
A leány tehát a magyar hagyomány Föld szimbólumában mindig a tűzzel, és esővárással, a fiú mindig az éggel és az ezzel összefüggő esővel kapcsolódik, írja Falvay Károly. Ez jól kiegészíti a [[M/Meny\|meny]] [[E/És\|és]] [[E/Ég\|ég]] (és [[A/Ardvisura Anahita\|Ardvisura Anahita]]) címnél írottakat. A (nőiségi-)sötét menny szférájába tartozik a Tejútanya, míg alatta helyezkedik el a hímségi ég, ahonnan a hímségi (spermiummal egyenértékű) [[E/Eső\|eső]] esik.  
> "Az asszony két formában fejezi ki a ragyogó férfielvet – írja Erich Neumann –, úgy mint tűz és mint magasabb fény. Ezzel kapcsolatban a tűz alacsonyabb minőségű (földi jellegű) földi tűz, ami az asszony egyik lényegét jelenti, s melyet a szexualitásban a férfi forgat ki belőle a libidó fellángolásával. Ez a belső tűz az, ami elvezet az orgazmushoz, és ami azonnal jelentkezik magasabb megfeleléssel az extázis orgazmusában."

Legutóbb [[E/Ether\|ether]] címnél az éji ég ezernyi csillagára utaló [[E/Ezer\|ezer]] szavunk indított el egy gondolati szálat. Ugyebár a csillagos ég maga az űr, és a Tejútanya csillagteste (a szabad szemmel látott csillagok mind a galaxis része). Bakos Attila A Duna Evangéliuma című könyvének 211. oldalán is azt írja, hogy az ötödik [[E/Elementál\|elementál]], az éter űrként, kozmikus [[A/Anyaméh\|anyaméh]]ként is felfogható.  
Amikor tehát Péterfai János azt írja, hogy a zend mythos öt elemet állapít meg, ahol Kevan a végtelen légkör, Ap a víz, gyakran [[M/Mithra\|Mithra]] melléknévvel, Hvare a Nap, Mah a Hold, és [[A/Atar\|Atar]] a tűz, akkor jegyezzük meg, hogy az atar már ahhoz az [[A/ATA\|ATA]] szóhoz is tartható, ahol az ősanya/időanya fogalmai előjöttek. Tehát amikor tűzistennő kapcsán, [[H/Hesztia\|Hesztia]] és [[T/Tabiti\|Tabiti]], valamint [[S/Szűz\|szűz]] és [[Z/Zeusz\|Zeusz]] névértelmezése kapcsán úgy gondolkodtunk, hogy a tűz nagyon is lehet nőiség, akkor lehet, hogy valójában az itteni tűz alatt ezt az ötödik esszenciát kell érteni.  
(Itt jegyezzük még meg a Jankovics Marcell által Szűznek mondott [[P/Pandora\|Pandórá]]t és szelencéjét is. Igaz, a vulva-jelkép helye Szíriusszal szemben van.)  

Álomvarázs nevű feltöltő hölgy kedves kérésére újra felírtam [ezen](https://www.youtube.com/watch?v=VNAKPAkVAtY) oldalra kommentként (de [[D/Dizane\|Dizane]] címről inkább áttettem ide):  
> A kalasok Dizane istennője és névváltozatai egyértelműen Tűz-Anyát kell jelentsenek. A drága tanítóm, a 90 évet meghaladott Péterfai János bácsi is biztos feljegyezte e nevet, de nem minden anyagát vitték fel segítői digitálisan a netre. Én tőle tanultam a kutatói-szófejtő mesterséget és azóta mindenben a kozmikus-csillagmítoszi kapcsolatokat keresem. A magyar nyelv ilyen kapcsolatokat bír alaprétegében.  
> Már amikor először meghallottam Öntől a nevet, tudtam, mit kell vele kezdeni, hisz a latin [[D/Dis\|Dis]] Pater és a kolumbiai [[D/Deszana\|deszaná]]k (akiknek igen fejlett fény-teológiájuk van) hasonló nevével már találkoztam, de a szkíta [[T/Tabiti\|Tabiti]] és a görög-latin [[H/Hesztia\|Hesztia]]-[[V/Vesta\|Veszta]] tűzistennőkkel is korábban, akár János bá anyagán vagy magán úton keresztül foglalkoztam.  
> Ugye a mai tudásunk szerint a tűz és a [[S/Szél\|szél]] hímségi princípium és a [[V/Víz\|víz]] és [[F/Föld\|Föld]] a női természetű. Igen ám, de a fentről jövő víz lehet hímségi, ha a Földanyát öntözi, termékenyíti meg, a Nap sugaraihoz hasonlóan. Hasonlóan a tűz is lehet nőiség. Itt elsősorban két-három égi és két földi kapcsolatot lehet említeni. Kettő össze is függ, ugyanis a női [[V/Vulva\|vulva]] az égen is megvan, a Tejútközpontban (ezért a [[N/Nyilas csillagkép\|Nyilas csillagkép]] valójában rébusz olvasat Nyílásra). De [[S/Szíriusz\|Szíriusz]] is lehet Tűzanya, dacára annak, hogy [[A/Androgün\|androgün]] (ott volt régen a másik Nyilazó csillagkép). A földi asszonyok dolga volt a tüzet vigyázni. A Tejutat is lehet egy tüzes fénysávnak hívni, bár az inuitok azok, vagy valamely északi nép, mely Hamuszórásnak (Ashen Path) hívta.  
> Nem akarom sokáig húzni a dolgot, de amikor Ana vagy efféle név van a szó végén az mindig Anya, vagy Ég(anya) jelentésű ([[I/Ilona\|Ilona]] = Él-Anya). A sumér [[A/AN, ÁN\|AN, ÁN]] = ég szintén. A tűz magyar szóalaki változatai tisz-ta, tisz-tít, tisz-tel, disz-nó (nő) ([[T/Tejútanya állatalakjai\|Tejútanya állatalakja]] [[E/Emse\|emse]]-[[E/Emese\|Emese]]), továbbá tuskó, és sok más magyar szó, vagy a francia-magyar tusol (douche) is tisztítást jelent, csak nem tűzzel, hanem vízzel. A Tűz-Anya olvasat nemcsak itt, hanem a kolumbiai [[D/Deszana\|deszana]] népre is érvényes, ami pedig [[D/Dis\|Dis]] patert illeti, annak is mater-nek, anyának kellett lennie, de a patriarchalizálódott népek kiselejtezték a női fogalmakat/istenségeket, ahogy tudjuk. A régi felfogásban a mennyország női terület volt (Nimród-Orion volt a férj), és azon terület földi mása az [[O/Ország\|ország]], mely uralkodója a király. Tehát amikor [[N/Nagyboldogasszony\|Nagyboldogasszony]] napján Szent István Szűz Máriának ajánlotta fel az országot, valójában azt jelentette, mindig is azé volt. Magyarország [[M/Magyar\|Magyar]] istennő országa tehát és nem a mitikus [[M/Magor\|Magor]]ról, hanem annak anyjáról kapta a nevét. Ez már az én kutatási anyagom és kitartok az elképzelés helyessége mellett (ír párhuzama miatt is: [[E/Eire\|Eire]] az ország istennője).  
> Voltak más Magyarországok, mint Egyiptomban is, ott talán inkább Magor volt a névadó, mert a Hun név is megjelenik (a [[N/Nílus\|Nílus]], mint a [[T/Tejút\|Tejút]] földi mása és a három nagy piramis az [[O/Orion övcsillagai\|Orion övcsillagai]], mint állítólag a Pilisben). Remélem sikerült visszaadni, azt, ami elveszett. Illetve annyi megjegyzést tennék, hogy ugyan idáig nem foglalkoztam magával a [[K/Kalas\|kalas]] névvel, ez is lehet Kal-Ász, Kal-Ács, Nagy Ős (Tejútanya) olvasatú. A népek általán istennőjükről vagy fiáról, a Napról kapják nevüket. Ezt onnan tudjuk, hogy régen egy nyelv volt.  
- [[T/Tűz és víz\|tűz és víz]] címnél még utalok ezen passzusra.

A Népi kultúra, népi társadalmon című könyv 154. oldalán vajnah (csecsen-ingus) adatok szerepelnek Falvay Károly tollából. Ide illenek az alábbiak belőle:  
> A tűz vajnah elnevezése `t'ci` (sziszegőn), mely egyaránt jelent tüzet, vért és valakinek a nevét. A feleség neve `t'cinán'`, ami a tűz anyját jelenti.

#### Dr. Gyárfás Ágnes a Fordulat – Hitvilág, mítoszok, legendák...

...című PDF 53. oldalától szereplő Lugal Geme nagy Urasszony ki Mada című írásában is hasonlóan szól az istenasszonyról, kiemelve tüzes és vizes szerepét:  
> A fenti képjel együttes megtalálható mindazon pecséthengereken, amelyek Orionról és családjáról szólnak. Ugyanis a Szíriusz sorsa annyira összefonódott Orionéval, hogy valamilyen módon mindig utalás történik rá is. Ezért hisszük, hogy őseink fényhite e kettős minőség eredménye, s a fényhit úgy fonódik össze a vízzel, mint ősanyaggal, ahogy őseink reánk hagyták: a fény természete a tükröződés, és ott képes visszatükröződni az égből áradó fény, ahol a víz felszínén megtalálja ehhez a tükörfelületet. Így érvényesül az őselv, az őstudás, Hermész Triszmegisztosz második mondása, hogy ami odafönn létezik, az van idelenn és idelenn létrejött módosulások, hatnak a fenti világra.  
> A Nagyboldogasszonyban tehát, a fényből és vízből létesült Világmindenség első megtestesülését láttak őseink, aki a teremtett világgal együtt mini-pillanatról-mikropillanatra szakadatlanul újjászületik, vagyis maga a tapasztalható valóság lelki szimbóluma.  
> A [[M/Miskolci kelengyésláda\|Miskolci kelengyésládá]]n oszlopos elrendezésben megtaláljuk a teremtés fázisait. Az első kartusban a Napkerék jól szemléltető módon mutatja, hogy kétféle minőség szükséges az élővilág létrehozásához: az Egy Isten és a Dő. \[?\] Eredményként a fel bíbor felhőkön lebegő Boldogasszony, az égi tulipán testesül meg, s belőle ered a datolyapálma gerezdben megbúvó mag népe, amely szkíta aranyveret foglalatban fejezi ki a maga eurázsiai teljességét.  
> A teremtésben, a téridőben tehát az első testetöltés maga a Boldogasszony volt, ez az őstitok, amely a turániakra bízatott.  
> Ez a Boldogasszony azonosul sorsában a Szíriusszal, szülési rendszerében az Esthajnalcsillag kilenc hónapos fázisával, biológiai rendjében pedig a Holddal, s ezáltal teljes harmóniába kerül a szerves Világmindenséggel.  
> A liturgia tehát neki szól, a teremtett Boldogasszonynak, a Világfa csúcsán kedvesét váró Tündér szép Ilonának. A liturgiában a fény, a víz, s az általa létesült erkölcsös világ kap hangot, s ez a hang maga égi zene.  

A tűz gyújtása mágiának, varázslatnak volt tartott. Ezért egyezik a [[M/Máglya\|máglya]] szóval a [[M/Mágia\|mágia]] és szabályos P>V változással a [[V/Varázs\|varázs]] a [[P/Parázs\|parázzs]]al:  
A Varga Zsigmond Ősmagyar mitológia című könyvének 152. oldalán taglalt vogul-osztják `naj tuch` = varázsol, bűvöl jelentésű szerkezet pedig nyilván a [[N/Nagy\|nagy]] címnél is említett osztják `nai` = tűz szóval operálva szintén tüzet csinál értelemű.  
A [[N/Nap\|Nap]] címnél is szerepelt egy ugor Naj = Nap szó, mely nyilván nagy szavunkból ered.  
A Nap tüzének a földön való reprodukcióját varázslatos, szent dolognak tartották, nemcsak a jégkorszaki időkben.  
Ezért van az, hogy a varázslás másutt is Napnévhez kötődik; lásd [[B/BOG\|BOG]] > [[B/BÜJ\|BÜJ]] > [[B/Bű\|BŰ]].  

A tűz és a levegő az Ég, a föld és a víz a Föld eleme, ahogy Jankovics Marcell is írja.  
A tűz – ahogy alkímiai jele is mutatja – a felfelé való mozgást, a [[V/Víz\|víz]] a lefelé való mozgás irányát jelzi (mondja Pap Gábor). (Minden továbbit, tőle is, lásd [[E/Elementál\|elementál]] címnél.)  

Az [[A/Agancs\|agancs]] (melyről [[R/Ragyog\|ragyog]] címnél is volt szó szláv adattal) a tűz/fény (láng(nyelvek)) jelképe (itt is jól látni, hogy a tűz az egyetlen elem, amely felfelé irányul).  

A tűzhöz, mint [[E/Elementál\|elementál]]hoz nem sokat lehet még a [[T/TU\|TU]]-ból való levezetésén túl hozzátenni, csak annyit, hogy hímségi párja a [[S/Szél\|szél]] ([[L/Levegő\|levegő]]). Érdemes ezen a tűz-szél viszonylaton a [[D/DOH\|DOH]] és [[G/Gőz\|gőz]] szavaknál írottakat is megszemlélni.  
Sok/Rengeteg Tűz (Nap) jelentésű etimont ismerünk, például [[B/BUL\|BUL]], [[B/BÉK\|BÉK]]. Azt egyelőre nem tudni, hogy a magyar nyelvben meg-e lehet különböztetni ezek közül az alább ecsetelt három féle tüzet; valószínűleg nincs köztük különbség, hiszen Napnevekből tevődnek ki.  

Fáy Elek A magyarok őshona c. könyvének 198, oldalán és Jankovics Marcell Ahol a madár se jár c. könyvének 71. oldalán írja ugyanis, hogy a régiek alapvetően három tüzet különböztettek meg: a Napét, a villámét, és a földi, vulkanikus tüzet. Mindháromnak saját istene volt, a hinduizmusban például [[S/Surya\|Surya]], [[I/Indra\|Indra]] és [[A/Agni\|Agni]]. A teljes passzust lásd [[H/Héphaisztosz\|Héphaisztosz]]; illetve ide tegyük még, hogy a háromféle megnyilvánulás egylényegűségével azonban tisztában voltak: ezt jelzi a tűz "elemisége" vagy az, hogy a latin `ignis` szó "tüzet", "villámot" és "csillagfényt" egyaránt jelent.  

[[T/Tűztisztelet\|Tűztisztelet]]nél is szerepelt:  

#### Várkonyi Nándor írja:

> A tűz azért hasonló a [[T/Tiszta\|tiszta]] isteni lényeghez, mert maga is [[A/Anyag\|anyag]]talan, s mindent megtisztít, anyagtalanná változtat, amire rászáll.  

#### Jankovics Marcell Ahol a madár se jár...

...című könyvében írja:  
> A tűz tisztító, gyógyító szerepéről alkotott elképzelések szerencsére nem égnek olyan erősen a jámbor lelkekben – rendszerint megelégszenek füstöléssel (tömjénezéssel), olyan víz kortyolgatásával, amelybe előzőleg izzó parazsat fojtottak bele – és tényleges alkalmazása lényegében megszűnt az utolsó boszorkányégető máglyák elhamvadásával. (A [[H/Holocaust\|Holocaust]] ~~milliónyi~~ áldozata nem ilyen céllal gyújtott tűzben égett el.) Ismeretes, hogy az eretnek- és boszorkányégetésnek mint kivégzési módnak egy teológiai indoka az volt, hogy a "bűnös" így tisztuljon meg, és ne kelljen "odaát" a kárhozat örök tüzén perzselődnie.  
> ...  
> A tűz tisztító képességével kapcsolatos képzetek azonban főként indoeurópai eredetűek. Az indoeurópai népek, az árja hinduk, az ókori görögök és a rómaiak, de még az egyébként török népnek tartott, jórészt germán közhunok is azért hamvasztották el halottaikat, hogy a tűz kiégesse belőlük mindazt, ami halandó, bűnös és tisztátalan, és a füstje az immár megtisztult, halhatatlan lelket az égbe emelje. (A kép alapja, hogy az agyag tűzben válik "halhatatlan" cseréppé, a tészta ehető, "élő" kenyérré.)  
- [[T/Temetkezés\|Temetkezés]] címnél is szerepelt.

Magyar nyelvű szavakban a tűz szavunk megbújik olyan szavakban például mint [[D/Dísz\|dísz]], [[D/Disznó\|disznó]], [[D/Duzzad\|duzzad]], [[D/Dús\|dús]], [[D/Dózsa\|Dózsa]], [[D/Dőzsöl\|dőzsöl]], [[T/Tiszta\|tiszta]], [[T/Tisztel\|tisztel]], [[T/Tosz\|tosz]], [[T/Tuskó\|tuskó]] és [[T/Tüske\|tüske]].  

Úgy tűnik, tűz szavunknak is van telluris párja, mégpedig a T>D lágyulással kiadott [[D/DUZ\|DUZ]], mely kimondottan [[D/Duzzad\|duzzad]] szóban fejezi, hogy valami nemcsak hímségi hő, hanem (a hímséginek is felfogható) víz hatására is tágul.  

---

A tűz egyedülálló, semmivel sem helyettesíthető jelenség. A tűz utáni vágy csaknem olyan alapvető, mint a víz igénye. A tűz – hasonlóan a fákhoz, más emberekhez, egy házhoz vagy az égbolthoz – az érzelmek próbaköve.  
A hagyományos tűzhely azonban kiment a divatból, az újakat pedig gyakran különleges luxustárgyaknak tekintik. Talán ez magyarázza, hogy miért helyezik el olyan ügyetlenül ezeket az új mintadarabokat – "kiállítási tárgyakat". Ha kívülállóként tekintünk rájuk, a környezetükhöz nem illeszkedő, utólagosan kitalált dísztárgyaknak tetszenek. A legmeggyőzőbb gondolatokat a tűzről Gaston Bachelard könyvében, A tűz pszichoanalízisében találtuk. A tőle vett hosszabb idézettel szeretném alátámasztani érvelésemet.  
A tűzhelyen lakó tűz kétségkívül az emberi álmodozás első megtestesítője, a megnyugvás szimbóluma és hívogatása. Az ember nehezen adja át magát a megnyugvást sugalló gondolatoknak, ha nem teremt alkalmat, hogy a lángoló fahasábokat nézve álmodozzon. Véleményünk szerint aki nem szokott időről időre a lángokba révedni, az a tűz elsődleges és igazán emberi értelmét hanyagolja el az életben. Persze a tűz melegít és kényelmessé teszi dolgokat. De az ember ennek igazi értelmére is csak egy hosszú 'lángokba-révedés' után ébred rá. Akkor érzi át, hogy mit kaphat a tűztől, amikor térdére könyökölve kezébe támasztja a fejét a lángok előtt. Ez a beállítottság a távoli múltból öröklődik mindnyájunkba.  
Figyeljük meg a gyerekeket. Viszonyuk a tűzhöz még természetes, semmi sincs benne a Gondolkodó hozzáállásából. Egészen sajátos figyelem ez, amelyben semmi közös nincs a vizsgálódó figyelemmel. Manapság nagyon ritkán szolgál bármi is a szemlélődés alapjául, és ritka a megfelelő alkalom. A tűz mellett az embernek le kell telepednie, elalvás nélkül megpihennie, és álmodozásba merülve adózni a tüneménynek...  
És ez mindig így van, amikor – valamiféle rendkívüli élvezetként – a tűz az ember barátjaként jelenik meg. Nem csak a sütés-főzésre, nem csak azért, hogy porhanyóssá és ropogóssá tegye a dolgokat. A tepsiben aranyló kéreg képződik, az ember ünnepeihez tárgyi megtestesülést kínál.  
Tovább lépve, a kandalló tüzébe révedés már visszahúzódás, ami jóval filozofikusabb magatartás. A szemlélődő ember számára a tűz a hirtelen változás, ugyanakkor a folyamatosság, a körülmények alakulásának példája. Kevésbé monoton és kevésbé elvont, mint a csobogó víz, sőt, gyorsabban változik és fejlődik, mint a fiatal madár, amelyet naponta látunk a fészkében. A tűz (a vízzel szemben) a változást sugallja, az idő múlásával gyorsuló változást, és minden létezőt ehhez a gondolathoz juttat el: önmaga végső kérdéséhez. Ilyen összefüggésben az elrévülés valóban bűvöletessé és drámaivá válik, felnagyítja, felmagasztosítja az ember rendeltetését, összekapcsolja a kicsinyt és a nagyot, a kandallót és a vulkánt, a fahasáb életét és a világ létét. Az elbűvölt ember halotti máglyájának hívását érzi. Számára az elhamvadás több, mint a változás; a megújulás kapuja...  
A szeretet, a halál és a tűz egy helyről erednek. A lángok szívében áldozattá válva a főnix az örökkévalóságról vall nekünk. Ez a nyomtalan, teljes halál a garancia arra, hogy személyiségünk egésze több a láthatónál (egész személyiségünk továbbindul). Mindent elveszíteni annyit jelent, mint mindent megnyerni. A tűz tanítása világos: Minden tapasztalat, minden szeretet vagy erőszak megélése után eljön az idő, amikor mindent fel kell adni, tenmagadnak kell megsemmisülnie..."  
Természetesen számot kell vetnünk a ténnyel, hogy a világ sok részén a fa- és széntüzelésű tűzhelyek nem tartoznak az ökológiailag megfelelő megoldások közé. Szennyezhetik a levegőt, esetleg nem fűtenek kellőképpen, kimerítik a fakészleteket. Ha az otthoni tűz szokásához ragaszkodni akarunk, akkor meg kell találnunk a módját, hogy a tűzifakészleteket pótoljuk.  
Ha már van valamilyen tűzhelyünk, még ha az valami egészen egyszerű is, de mégis nyitott – hová állítsuk fel? Négy szempont kínálkozik megfontolásra:  
1\. A fő tűzhelyet a ház közös területén kell elhelyezni. Ez lehetőséget teremt arra, hogy a család tagjai itt összegyűljenek, és amikor a tűz ég, ellenpontot biztosít a közös időtöltéshez, a társalgáshoz is.  
2\. Ugyanakkor a tűzhelynek azok számára is láthatónak kell lenni, akik a helyiségen átjárnak vagy szomszédos helyiségben – különösen a konyhában – tartózkodnak. A tűz egybegyűjti az embereket és ezzel családiasabbá formálja a pillanatot. A helyiségen átsétáló számára is jó látni a tüzet. Amikor a család összeül az esti étkezésre, eljön egy időszak az estében, amikor örülnek a tűznek, a tűz által kialakított hangulatnak. A tevékenységek súlypontja a konyha és a tűz közé kerül.  
3\. Gondoskodjunk róla, hogy legyen tér az emberek számára szembeülni a tűzzel, és ezt a teret ne szelje át az ajtók vagy szomszédos helyiségek közti átjárás.  
4\. Biztosítsuk, hogy a tűzhely akkor se legyen kihalt, amikor nem ég benne tűz. A tűzhely tűz nélkül – tele hamuval és sötétséggel – taszítja az odaülőket, hacsak a tűzhely felé fordított székből a tűz kihunytával is nem látszik valami egyéb – egy ablak, kilátás vagy valamiféle tevékenység. A tűzhely köré rakott székek csak így formálnak olyan helyet, amely mind a tűz lobogásakor, mind anélkül stabil élő ív.  
Tehát alakítsunk ki tűzhelyet egy közös helyiségben, talán a konyhában, ahol természetes súlypontot biztosít a beszélgetésekhez, az álmodozáshoz és a töprengéshez. Úgy válasszuk meg a helyét, hogy a társas tereket és helyiségeket maga összekapcsolja körül – mindegyikre sugározva ragyogásából.  

#### Jankovics Marcell Jelkép-kalendárium...

...című könyvének 338. oldalán írja:  
> A sötét és hideg télben a világló meleg tűzhely az emberi világ közepe. A télközép hiedelemvilágának centrumában is a tűzhely világít. A görög hesztia "házi tűzhelyet" jelent, s ez az alkalmatosság sokáig nemcsak az étel elkészítésére és a lakhely fűtésére szolgált, hanem házioltár is volt, az isteneknek, ősöknek bemutatandó áldozatok helye, amely körül ünnep- és hétköznap egybegyűlt a család. Istenektől lopott tüzéért aggódó Prométheusz-ősünk örökségeként élt a közelmúltig az a hiedelem, hogy **a házi tűzhely lángjának nem volt szabad kialudnia. Még Szent István is fölment minden családból egy személyt a vasárnapi misehallgatás kötelezettsége alól, hogy legyen valaki, aki őrzi otthon a tüzet**. Régente, ha egy családtag új otthont alapított, magával vitt egy zsarátnokot, mely a család kontinuitását is jelezte. Ha a tűz kialudt, vagy hiedelmi okokból újították meg, az új tűz gyújtása mindig szertartásos körülmények között ment végbe, valamelyik fordulatünnepen, olykor évente több alkalommal is. A tüzes népszokások, a tűz megújításának gyakorlata ugyanúgy végigkísérik a napjárás fordulópontjait, mint a zöldágas és vizes hagyományok. A napjáráshoz igazodnak, hiszen a Nap tüzének (és a föld termékenységének) mágikus megújítása a céljuk. Nagyobb közösségek a közös ünnepek és áldozatok színhelyén szintén őrizték a szent lángot (ez lett később a keresztény templomok örök-mécsese), melyet a görögöknél Hesztia, a rómaiaknál [[V/Vesta\|Vesta]] személyesített meg.  

Másutt, karácsonyról szóló fejezetében:  
> Eleink a sötétség, gonoszság, kísértetjárás, bűn, káosz leghatásosabb ellenszerének a világosságot tartották (nyugodt lélekkel mondhatjuk, már azt megelőzően is, hogy a tűzcsinálás módját felfedezték volna). Nem csoda hát, ha a tűz kiemelt szerepet kap a napfordulói, karácsonyi rítusokban. Mondhatni, a tűz mindenféle formája a gonosz – hétköznapi értelemben a hideg és a sötétség – elűzésének valóságos és mágikus eszköze volt. Ezért gyújtottak karácsonyi gyertyát, raktak olyan tüzet, melynek nem volt szabad a "tizönkét napok" során kialudnia, és éltek mindenféle beszédes praktikával, mint például a vasi falvak legényei, akik az év során összegyűjtött öreg nyírfasöprűkből fáklyákat készítettek, és azokkal világítottak az ostordurrogtató, lövöldöző pásztoroknak éjféli misére menet közben. A nyírfaseprű közmondásosan boszorkányeszköz – emellett a karácsonnyal kezdődő holdév első hónapjának a fája –, a lángoló seprűkkel azonban nemcsak ellenük hadonásztak, hanem hogy kisöpörjék a faluból a hideget s a sötétséget. A tápéi gazda a karácsonyi gyertyával, amely egész éjjel égett, még az istállóba, az ólakba is kiment az éjféli mise után, hogy bevilágítva azok sötét zugait is elűzze az esetleg ott ólálkodó károkozót.  

#### Magyar Adorján írja:

> Télen gyakran, de különösen Karácson estéjén, szokás volt fenyőgalyacskát gyertyalángon pörkölve, a szobában ide-oda járva, így a kellemes illatot terjesztgetni. Mindez tehát bizonyára az ősi [[T/Tűztisztelet\|tűztisztelet]]i szertartások maradványa, amelyeknél avar törzseink szárított borókabogyókat, boróka gyantát és gallyat égettek, pörköltek, és füstöltek ezekkel az égő szent tűzön.  

#### Jankovics Marcell írja:

> A karácsonyi tűzgyújtás sajátos, nálunk kevéssé ismert, de a franciáknál, angoloknál, délszlávoknál ma is élő, ősi múltra visszatekintő szokása a [[T/Tuskó\|tuskó]]égetés. Szent Iván-napi ellentétpárjával szemben, a téli napfordulókor nem a szabad ég alatt raktak tüzet, hanem a ház belsejében, zárt családi körben, illően Hesztiához, a hónap úrnőjéhez. A rendszerint örökzöld fa tuskójának (francia `bûche de Noël`, angol `Yule log`, szerb `badnyak`\] karácsonyesti meggyújtása a feltételezések szerint Skandináviából ered. A kereszténység előtti időkben az év végi tuskóégetés az óévben elkövetett bűnök, bekövetkezett károk jelképes megsemmisítése, egyben az élet középpontjának, a tűzhely újragyújtásának szertartása volt. A [[Y/Yule\|Yule]] hamuját szétszórták a házban, az ólakban, a magtárban és a családi földeken, mert óvó, szerencsét hozó, bajelhárító (elsősorban tűz- és villámelhárító) hatást tulajdonítottak neki, egy darabkáját pedig eltették, mielőtt teljesen elégett volna, hogy azzal gyújtsanak be, ha valamikor a tűz netán kialudna. (A Yule a latin `iocus` szóval közös tőről fakad \[tévedés!\]. Ez utóbbi annyit tesz, "vidámság, enyelgés, tréfa", átvitt értelemben "a vidámság ideje". Yule, Yuletide az angolban ma is a karácsony, karácsonyi időszak világias elnevezése.)  

#### Molnár V. József Bak – Karácsony hava, Boldogasszony hava...

...című Ősi Gyökér 2006/4. sz. megjelenő cikkében is írja:  
> A tüzet \[Szenteste után másnap\] reggelig táplálták, némely vidéken öreg fa tuskóját tették rá, a házi tűz, az ős ilyenkor panaszolta el, ha évközben szemetet tettek bele, vagy nem kapta meg az ételek "javát". (Régebben étkezés előtt ételből, italból adtak a tűznek, a régi-régi áldozat emléke maradt fenn e szokásban.)  

Ha már a karácsonynál tartunk, ...

#### Grandpierre Atilla Karácsony eredete és jelentősége...

...című [letöltésre elérhetővé tett](https://mega.nz/file/pzNzhKJB#KXz_bvQtrp_QYzmqFqWwIpf4TSn31z4Fn4bUVLJ8jpA) cikkéből [[P/Parázs\|parázs]] és [[L/Ló\|ló]] (fehér ló alcímnél) címnél írottak után ide tehetőek az alábbiak tűz, mint érzés és gerjesztése kapcsán (a tűz nemcsak a Nap tüze persze, [[A/ATA\|ATA]] címnél írottak alapján sem):  
> A napfogyatkozásokat megfigyelő ember számára a Nap jelentette az élet központját, forrását és fenntartóját, amihez érzéseiben rendkívül szorosan kötődött, számára a Nap fogyatkozása a Nap elgyengülésének képzetét vetette fel, amit egy élet-szerető ember nem nézhetett tétlenül. Mit tehet ilyenkor azért az ember, hogy a Nap minél előbb visszanyerje teljes erejét? Az ősi magyarság kultúrájában a tűz és a lélek rokontermészetűek \[etimon-szinten azonos alapszavakból is indulnak ki\], mindketten lángolók, tüzesek, érzékenyek. A lélek maga az érzésvilág, és az érzésekről tudjuk, hogy képesek egymást kigyújtani. Minden ember tudja, hogy milyen érzések gyúlnak ki például egy anya és gyermeke, vagy két szerelmes között. Az egyik lélekben kigyúló érzés kiváltja a másik, rokon lélekben a hasonló érzés kigyulladását. A kölcsönösség természeti törvény az együttérzést ápoló népek kultúrájában. Kisgyermekkorban, amíg a mesterséges társadalom pusztító hatása még csak kevésbé érvényesül, az egyik gyermek sírása, nevetése szinte törvényszerűen magával vonja a másik gyermek együttérzését, sírását, nevetését. Tény, hogy még a legelvetemültebb bűnözőkben is fiziológiailag kimutatható az együttérzés, az érzéseket kísérő bőrellenállás-változások mérésével. Erőszakos cselekmények elkövetése vagy akárcsak közvetett átélése során az érzésvilág hullámzását jól mérhető fiziológiai jelenségek kísérik (a bőr elektromos vezetőképességének változása stb.), amelyek az együttérzés fellépését mutatják (Arno Gruen, A normalitás tébolya, 2003, 77-79. oldal).  
> Abban az ősi kultúrában, amelynek együttérzését a Természettel még nem pusztította az embertelenség felé fejlődő társadalom, az együttérzés még a társadalmi valóságban is működő természeti törvény volt, amelyik rendszerint a gyakorlati életben is érvényre jutott. A mese is ezt tanúsítja: jótett helyébe jót várj. Nemcsak jóval kell viszonozni a jót, de jótettel kell kezdeni, és ez a Természet törvényei alapján ki fogja váltani a jótett viszonzását. A kölcsönösség természeti törvény volta jut kifejezésre \[[[Herkules\|[Herkules]] nevével is azonosított\] [[E/Erkölcs\|Erkölcs]] szavunkban is: er-kölcs szavunk valószínűleg az érzés-kölcsönösség eszméjén, az emberi együttérzésen alapszik.  
> Világos, hogy ha egy anya szereti gyermekét és ki is fejezi szeretetét gyermeke iránt, azt a gyermek megérzi, és ez szeretetének növekedésére vezet. Ha az érzés tűz, akkor az anyai szeretet-tűz növekedése a gyermeki szeretet-tűz növekedését váltja ki. Ez az indukció, a gerjesztés törvénye, a kölcsönös növekedés törvénye. És viszont, hiszen az együttérzés kölcsönös érzés. A Természetben általános a kölcsönhatás törvénye. Nincs hatás ellenhatás nélkül. És ha a Természet nem csupán élettelen anyaghalmaz, ahogy azt modern, eldurvult és eltompult, szemellenzős látásmód sugallja, hanem élettel, érzéssel áthatott, ahogy ezt az ősi, természetes nemességét őrző ember érzékelte, akkor a kölcsönhatás törvénye a Természet mindhárom létkörében: az érzésvilágban, a gondolatvilágban és az anyagi világban egyaránt fennáll.  
- Folytatást lásd [[A/Analógiás mágia\|analógiás mágia]].  

#### Jankovics Marcell Ahol a madár se jár...

...című könyvében írja:  
> A hagyomány szerint [[P/Prométheusz\|Prométheusz]] botba rejtve lopta le a Nap tüzét az égből (a metaforának a fapálcával való ősi tűzcsiholási mód az alapja). Mexikóban Kecálkoátl Esthajnalcsillag-istent és éjszakai párját, Teszkatlipokát "Egy Nád"-nak és "Két Nád"-nak nevezték annak okán, hogy a tűz bennük van.  
> **A tűz tárolására, szállítására primitív körülmények között az üreges nád kiválóan alkalmas. Könnyen lángra kapó bele, mely a frissen csiholt tüzet is táplálta, a két végén bedugaszolt náddarab belsejében levegő híján parázslik csak**.  
- Lásd még [[T/Tűzlopás\|tűzlopás]].

## Sötét tűz

Ezen furcsa kifejezést ...

#### Oláh Imre A magyar lélekhit keleti elemei...

...című Ősi Gyökér 2004/3. számában megjelent cikkében említi:  
> Egy másik felfogás alapján a [[S/Szentháromság\|Szentháromság]]: Az Atya-Anya, kevésbé allegorikus szempontból, a Szellem és az Állag \[állag = állat\], amelynek eredője, úgymond, maga a Világegyetem: a Fiú. Egy további keleti elképzelésben: a "sötétség" az Atya-Anya, a Világosság a fiuk. Ez persze vehető úgy is, hogy ez a Világosság az – amely Szent János szerint – a sötétségben fénylik. Esetleg lehet Horatius "Sötét tüze" is. (A Kabalában is szó esik a "Fekete Tűzről." Horatiusnak ezeket a szavait: nigrorumque memor, dum licet ignum, Vas István így fordította le: Emlékezz a sötét tűzre..)  

## Tűz szavunk idegen nyelvekben

Tűz szavunk megjelenik idegen nyelvekben is:  
> A görög mithologiában `dis` = nap, ég királya, miről Creuczer bőven értekezett, a Zeus, `deus`, `theos` formák csak módosítások mint Dorn, Schöll, Emerich Dávid elő adják, Heraclitus és Demokritus is tüzet értettek alatta, az genericum nomen volt kezdetben Creuczer szerint. ([Lásd 51. old.](zotero://open-pdf/library/items/DFI47XPY?page=51&annotation=JFX56VHM))  
> [[H/Hérodotosz\|Herodotus]] is a napot Homér nyomába sokszor `theos`-nak nevezi. IL 24. VIII. 37. I. 216. ([Lásd 51. old.](zotero://open-pdf/library/items/DFI47XPY?page=51&annotation=LEZ7MRNL))  
- Kállay Ferenc tollából lásd még lejjebb.

A magam részéről hosszas elmélkedés után ki lehet jelenteni, hogy a görög-latin `theos`/[[D/Deus\|deus]] = isten (hivatalosan a nyelvészet a görög – láss csodát – [[T/Tesz\|tesz]] jelentésű gyökre vezetik vissza), úgy ahogy az angol [[D/Deuce\|deuce]] szó is, tűz szavunkból kell eredjen (erre a felismerésre Ipolyi Arnold Magyar mythologia című könyvének 320. oldalán található *`teuz`* = tűz írásmód ébresztett rá igazán), míg az IE-rokonnak gondolt div/dév/déva nevek eredete lehet [[T/Tevő\|tevő]] vagy [[D/Dió\|dió]] irányában keresendő, de nyilván van magyar logikai átfedés, hiszen a tűz elem hímségi, és a hím dolga a tevés, teremtés.  

Az isteneknél maradva a kelta-római túlvilágisten (eredetileg ez is nő) [[D/Dis\|Dis]] is tűz szavunkkal azonosítható. Lásd bővebben [[T/Tiszafa\|tiszafa]].  
A fentebb már taglalt kalasok [[D/Dizane\|Dizane]] istennőjének nevében is Diz ugyanígy értelmezendő.  
Istennőknél maradva a csecsen/ingus [[T/Tusoli\|Tusoli]] istenasszony nevében is szerepel tűz.  

A Yaroslav Kesler The Perception of Open-Ended Time című cikkében talált perzsa `tuz` = faháncs, fakéreg (wood bast) szó hasonló elven ered tűz szavunk nyomán, mint ahogy a [[W/Wood\|wood]] címnél taglalt proto-uto-azték \*kut = tűzifa egyezik más nyelv tűz jelentésű szavával.  

#### Kállay Ferenc A pogány magyarok vallása...

...című könyvében írja:
> A persa mythologia szerint Feridun (ez a görög Perseus = persz, perzsel) első tűz templomot építtetett **Tus** városban Khorasánban, vagyis a nap földén, melyet Fraser utazó Toosnak, Abulfeda Tuznak, Hethum chán a XIII. században Thoasnak \[ír\]. ([Lásd 50. old.](zotero://open-pdf/library/items/DFI47XPY?page=50&annotation=89YZDH6P))  
>
> `Toesch` Meninszkiben s Ferhengiben = tűz persául, hosszabb formája `atesch`, `tuz` arabul is = natura, item calor a mi a persa `tisi`. ([Lásd 50. old.](zotero://open-pdf/library/items/DFI47XPY?page=50&annotation=9BISB53V))  
- Ates viszont nem biztos, hogy a mi [[A/A#'A' a nevek elején (névelő?)\|a]] névelőnket tartalmazza, mert az At lehet Ata.

> Mordvául `tolso` = tűz, kirgisül `tuz`, keltául is `tez` = chaleur, `tezi` = echauffer, `tezet` = echaufé Bullet szótárában. ([Lásd 51. old.](zotero://open-pdf/library/items/DFI47XPY?page=51&annotation=JFX56VHM))  
> A finn s tatár nyelv ágazatokban `tu`, `tü`, `tui`, `dju`, `duy`, `tüt`, `tut`, `tayt`, `tat`, `tua`, `tul`, `tuli`, `tulli`, `tol`, `tjud`, `thui` alaki változásokban áll fenn, mongolul `tolo`, `tulitzchi` = tüzelek. A zendavesta emliti már **Tuz** folyó vizet és hegyet, a keleti Iránban lakó Tasi, vagy Thazi nép fajt, melynek ivadékai Halling szerint az áfghánok, **Tuz-kul** ma is Musztág hegy tövében kirgisül tűz forrást jelent, török neve Isse-kul (= üszegös tó), Abulghasiban Isäkh-kol, Ruschi deddiben Isch-kel. ([Lásd 51. old.](zotero://open-pdf/library/items/DFI47XPY?page=51&annotation=N837Y6PH))  

Kállay Ferenc A pogány magyarok vallása című könyvében a [49. oldalon](zotero://open-pdf/library/items/DFI47XPY?page=49&annotation=B76Y8LYQ) írja, hogy a régi Dahák, vagy Tahiak [[T/Tesi\|Tesi]] nevü istent tiszteltek.  
[[N/Nap#^DFI47XPY-6XD2NEY2\|Másutt]] is szóba került.  

[[T/Tosz\|Tosz]] vagy tűz szavunkkal egyeztethető a lengyel, Gdansk környékén (mintegy 200 ezer ember által) beszélt kasub nyelvű `tósz` = kutya. Ahogy a [[D/DOG\|DOG]]/[[D/DOG#Dog 2)\|dog]] [[D/DUG\|dug]], úgy tosz ez a kutya.  
Az angol `toss` = lök ("tosz") ige is idetartozik.  

Kállay Ferenc A pogány magyarok vallása című könyvének [50. oldalán](zotero://open-pdf/library/items/DFI47XPY?page=50&annotation=EU76QMYW) írja, hogy finnül `tuuz` = tűz. Ez azért meglepő, mert ma már tudtommal csak `tuli` szót használnak tűz jelentéssel.  
A görögben `thuein` = eléget, feláldoz, ahogy [[T/Thyme\|thyme]] szócikknél előjött, továbbá `thuos` = áldozat (nyilván inkább: áldozati tűz).  
A görög nyugatot jelentő `δύση` (düszi) szavának is lehet köze a tűzhöz. Tűz szavunknak látszik a török `düz` = (az égtájak figyelembevételekor kelethez passzoló jobb iránnyal fogalmilag rokon) egyenes és `düzmek` = dug, baszik (a másik szava rá a [[S/Sex\|sex]]-nél említett `szikmek`).  

A jobb iránnyal ellentétes, éppen bal (szerencsétlen) értelmű a görög, nyilván szintén tűz szavunkból eredő (de talán judeo-keresztény hatásra ellentétes jelentésűvé váló) `düsz`, melyről [[D/Disaster\|disaster]] címnél és [[D/Dis- prefixum\|dis- prefixum]]nál is volt szó. Persze mivel a zsidók porondra kerülése előtti is lehet a szó, inkább arra lehet gondolni, hogy a nyugat = halál mellékértelem hozta magával inkább a bal jelentést (lásd még [[B/Bal és jobb\|bal és jobb]]).

A görög `düszi` szóhoz pedig egészen hasonló az értelmét tekintve logikusan passzoló, [[D/Duck\|duck]] címnél említett óangol `dūce` = lebukó értelmű szó (a Nap lebukása = nyugaton).  

A [[T/Thurifer\|thurifer]] és [[T/Thurible\|thurible]] szavaknál előjövő latin `thus` = tömjén, füstölő szóban szintén megvan.  
Az [[E/Enthusiastic\|enthusiastic]] szóban thus nyilván tűz kell legyen.  
Az Magyar Adorján Kérdésekjében adatolt olasz `tizzo`, `tizzone` = tüzes üszök szavak is tűz szavunkból jönnek.  

[[D/Dél\|Dél]] címnél is említésre került a kirgiz `tüš` = dél (mint napszak és mint világtáj) szó, mely – nem mellékesen – a [[S/South\|south]] szónak megfelelő [[S/Süt\|süt]] szó megfordítása is.  

Az angol `thistle` = bogáncs szóban is egyértelműen megvan szavunk.  

Az angol [[T/Thus\|thus]] szóban a tűz mint ige szerepelhet (két mellékmondatot tűz, fűz össze a határozószó).  
[[T/Touch\|Touch]] szó is visszavihető lehet tűz szavunkra.  
[[T/Tölgy\|Tölgy]] címnél szerepelt, hogy [[T/Torch\|torch]] hangalakját és jelentését elnézve nem dőreség megállapítani, hogy [[T/Tűz\|tűz]] szavunk r-vendéghangos variánsa.  

Tűz szavunkat látszik rejteni a Robert Brown Jr. Primitive Constellations of the Greeks, Phoenicians and Babylonians című könyvének 37. oldalán adatolt asszír-babiloni `tussu` = (szexualitással is szimbolikusan kapcsolatos) hattyú és az ott talált Tusna név jelentése Tűz Háza lenne. A Tűz/Nap Háza a Tejútanya, kinek egyik fontos állatalakja a hattyú.  
A türk nyelvek só jelentésű szavai nyilván nem véletlen `duz`, `tuz` alakúak.  
Ami azért érdekes, mert a [[S/Sweet\|sweet]] – [[S/Süt\|süt]] analógiájára megtalált, [[D/Dulcet\|dulcet]] címnél is említett portugál `doce` = édes tűz szavunkból kell eredjen (a latin `dulcis` szóban [[L/L vendéghang\|l vendéghang]] van).  

## Tűz jelentésű idegen szavak

A tűz jelentésű idegen nyelvű szavak közül az alábbi [[S/Szkíta\|szkíta]] és [[K/Kutya\|kutya]] címnél is szerepelt:  
Megdöbbentő, de a kanadai bennszülött [[C/Cree\|cree]] indiánok [[A/Algonquian\|algonkin]] nyelvében `ishkuteu` = tűz[^3], mely Isz-Kutya, azaz mondhatni, szkíta értelmet visel. Mellékelve lásd írásukat.  
![assets/Tűz_image2.png|invert_dark](/img/user/T/assets/T%C5%B1z_image2.png)  
A háromszög/gúla/hegy piktogramjuk is sokatmondó.  

Ha már szkíta, a litván `didžioji` = nagy, hatalmas tűz szavunkból eredő lehet (de amikor először megláttam a szót, [ezen](https://lt.m.wikipedia.org/wiki/Didžioji_Orda) oldalon, akkor Szkítia arab Dzsiddija neve ötlött fel, és annak mentén a [[Z/Zsidó\|zsidó]] név).  

A katalán és román `foc` = tűz betéve [[F/Focus\|focus]] és [[F/FOK\|FOK]] szavakhoz is. A finn és észt `tuli` = tűz (vö. török `tilki` = róka) szó betéve [[T/Tulipán\|tulipán]] szóhoz.  
Ahogy [[T/TEN\|TEN]] és [[T/Tan#Tan 2)\|tan]] szócikknél is szerepelt, a cornish, breton `tan`, walesi `tân` = tűz jelentésű. Elképzelhető, hogy a kelta-ír `tine` = tűz nyomán kapta a `tinne` = [[M/Magyal\|magyal]] a nevét (szúrósságáról).  
A roma `jag` = tűz [[J/JÁK\|JÁK]] szóhoz került. A krím-tatár, türkmén, kazah, kirgiz, stb. `ot`, azeri `od`, baskír `ut` = tűz a Nap [[U/UT\|UT]] nevéből eredhet, de lehet [[A/Atar\|Atar]] előtagja is. Az indonéz, maláj `api` = tűz a fent jelentésből indul ki és ezért hasonló apu szavukhoz (mely apu más nyelven hegyet jelentett).  
Az albán `zjarr` vélhetően [[S/Szár\|szár]] = fény(es), ragyogó szavunk. A máltaiban az arabhoz hasonlóan nyár szavunknak megfelelően [[N/NAR\|NAR]] = tűz.  
A navajo indiánok nyelvében `kq` vagy `ku` a tűz (másutt, a proto-uto-azték `kut` szót láttuk), mely [[K/KU\|KU]] alap jelentésével passzol.  
A macedón `ógan`, orosz `ogón` = tűz Óg-An felbontásban a Menny Szeme/Csillaga/Éke jelentésű, vagy inkább az ind és bengáli nyelvek `agni`, `ôgni`, `agun` = tűz jelentésű szavainak változata.  

## Lábjegyzetek

[^1]: Lábjegyzet:  
Persze minden mindennel összefügg. A [[H/Hús\|hús]] a lélektároló, mint [[T/Test\|test]]. De a hús értelmezhető úgy is, mint [[H/Ház\|ház]], nemcsak a testünk, hanem a Tejút, amely a [[N/Nap háza\|Nap háza]], úgy is mint [[H/HAS\|HAS]]/méh/vulva (ezek a régi felfogásban egynek voltak felfogva). A makrokozmosz-mikrokozmosz analógiát sosem szabad elengedni.  

[^2]: Lábjegyzet:  
A hiátuspótló h hang a theos névben véleményem szerint u hang helyett került be. A th hang zörgés ejtése nyomán (lásd franciák angol that > zet kiejtését) alakulhatott ki Zeusz neve.  
(Persze arról is kell beszélni, hogy akkor a tűz szavunk adta volna a görög -os és latin -us végződés prototípusát? Aligha. Akkor mindössze [[T/Te\|Te]]n lenne isten?)  

[^3]: Lábjegyzet:  
A velük rokon, egy helyen élő ojibwék nyelvében `ishkode`. Ezen törzsek nyelvéről már esett szó a fontos [[T/Totem\|totem]] szónál is.  