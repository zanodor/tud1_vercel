---
{"dg-publish":true,"permalink":"/B/Babba Mária/","title":"Babba Mária","created":"2024-11-21T07:51","updated":"2024-11-21T07:51"}
---


# Babba Mária

Bevezetőt lásd [[B/Baba\|baba]].  
A sumer anyaistennő Baba (Ningirszu felesége) és Mari, míg a csángóknál (Csíksomlyó) találkozunk Babba Máriával. Babba Mária a Napbaöltözött Asszony, aki a magyarság ősi hitének istenanya-alakja, valószínűleg [[N/Napistennő\|Napistennő]][^1] \[inkább a Nap anyja kellene legyen\]. Ez lehetett az ősidőkbe visszanyúló [[B/Boldogasszony\|Boldogasszony]]-tiszteletünk egyik forrása.  

#### Nagyné dr. Fülöp Krisztina Mária előképei a legősibb kultúrákban...

...című Ősi Gyökér 2005/2. sz. megjelent cikkében autentikus ősvallást gyakorló erdélyi adatok alapján írja (az első passzus több helyre is betéve; érdekes az ostya istennőhöz kapcsolása is):  
> [[B/Boldogasszony\|Boldogasszony]] a csíki székelységben, a gyimesvölgyi csángóknál és Moldvában az úgynevezett székelyező csángóknál Babba Máriának neveztetik; a kereszténység előtt, feltehetően csupán Babbának.  
> A [[B/Boldogasszony\|Boldogasszony]] címnél hosszú adatsorral jelentkező Szendrei László: Az ősmagyar vallásosságról című cikkében is hasonlóan írja:  
> A Kisboldogasszony (vagy [[K/Kisasszony\|Kisasszony]]), akit a kereszténység elterjedésétől Szűz Máriával azonosítanak, a Menny Királynője, az egyéni élet őrzője, de a gyónás is az ő felségterületéhez tartozik. Eredetileg ősi termékenység istennő, Babba, akit a későbbiekben keresztény hatásra Babba Máriának is neveznek.  
> Ezeken a vidékeken a napbaöltözött égitestet, a Holdat is Babbának nevezik, s e szó melléknévi változatában (babbás) szépet, szépségest jelent.  
> \[...\]  
> Mint a film úgy pergett le előttem a jó Bakó Gábor plébános úr a babbás ruhájával, aztán az a fiúcska, akit nem áldoztattunk meg, mert azt mondja, hogy a szent ostya az a Babba Mária. És most itt Kosteleken, Emma is azt mondja, hogy a Babba Mária olyan, mint a jó Isten! És akkor belém döbbent az új felismerés! Ez a Babba Mária nem egyszerûen csak a Szûz Mária. Ennek bővebb a fogalmi tartalma a Máriáénál. Ez a Babba Mária, ha olyan, mint az Isten, akkor Ő nem is annyira Mária; hanem valami titokzatos női istenféle. Erre mutat ez a titokzatos név is, a "Babba". Valóban, később meg is állapítottam, hogy amikor isteni tulajdonságaival említik Máriát, akkor sohasem mondanak csak Máriát, hanem mindig Babba Máriát. Tehát a Babba név alatt valami isteni tulajdonságokat rejtő istenség lappang. Mégpedig, ha Máriával együtt emlegetik, akkor az, csak női istenség lehet. Kosteleken az emberek ha felfohászkodnak, nem is annyira az Istent emlegetik, mint inkább a Babba Máriát.  

Mindebből arra következtetek, hogy az ősi felfogásban Isten Istennő. Másodszor könnyen lehet, hogy a sumér [[B/Bau\|Bau]]/Baba és a jász-filiszteus Mária is ilyen eredetre megy vissza, vagy valószínűbben a kettő később került összemosásra. Nagyné dr. Fülöp Krisztina Mária élete, édesanyák lelke című Ősi Gyökér 2006/1. sz. megjelent cikkében is írja Daczó atya nyomán, hogy a kereszténység előtt feltehetően csak Babba volt a neve.  
(NFK ezen cikkében újra előveszi a Babba nevet; ide nem tenném be írását.)  

Takács György ill. Eőri Szabó Ferenc Babba Mária – adalékok a magyarság őszintének istenanya-alakjához című Ősi Gyökér 2004/3. sz. megjelent hosszabb cikkében nyilván Bobula Ida adatainak nyomán [[B/Bau\|Bau]]-val hasonlítva indít. Más címekhez fontos passzusai bekerültek. Ami ide tehető:  
> "Szűz Mária csupán közvetítő szerepkörben áll az ég és a föld között, addig Babba Mária – úgy tűnik – saját istennői hatalommal rendelkezik a termékenység, az elemek, a javak, vagyis a földi lét minden vonatkozása fölött... Babba (Mária) tehát mind nevében, mind pedig alakjának jellegzetes, eredetinek tűnő vonásaiban különbözik Szűz [[M/Mária\|Máriá]]tól, annál inkább megtalálhatóak azonban alapvető hasonlóságai őshitünk "másik" Istennő – alakjával, amelyet [[B/Boldogasszony\|Boldogasszony]] néven őrzött meg népünk hű emlékezete...  
> Babba (Mária) alakja sajátos vonásainak eredetét elsősorban nem a kereszténység, pontosabban nem az egyház által terjesztett, ószövetségi alapokon nyugvó biblikus hit körében kell keresnünk, hanem a rokon népek régi vallásában."  
> Babbával rokon hangzású a sumér Baba – más olvasatban Bawu vagy [[B/Bau\|Bau]] – a termékenység istennője, vagy földanya, aki életet lehel az élőlényekbe. Babba (Mária) egy ősi, a történeti kereszténységtől régibb, attól sok tekintetben független hagyomány, hasonlóképpen Boldogasszonyunkhoz. A Babba (Mária) név szó szerinti jelentése Szép (Mária), mert Babba annyi, mint szép.  

Nos, könnyen lehet, hogy [[B/Baba\|baba]] = Tündér, és így Szűz értelmű, ahogy a kereszténység Máriája nevében is Szűz a jelző.  
Amennyiben a Babba mindkét b-je számít, abban az esetben a [[B/Bába\|bába]] olvasat tűnik helyesnek és valóban ismert efféle szerepköre is, ahogy Schmidt Irén adata is erről szól.  
A kettő (Babba és Baba) együtt pedig azt feltételezi, hogy az istennő két alakját összemosva kell érteni. Olyan ez, mint Boldogasszony esetében végeredményben.  

A Bába szerepkör egyébként is fontosan illeszkedik Babba Máriához. [[B/Bába\|Bába]] címnél Falvay Károly Nagyboldogasszony című könyvének 315. oldalán úgy írja, hogy Babba Mária voltaképpen segítő Mária.  

Ami még ide tehető:  
> Babba Mária és a felkelő Nap között is látszik egy ősi kapcsolat, e néphagyományt a csíksomlyói pap nélküli búcsún a mai napig láthatjuk a pünkösdvasárnap hajnali napfelkeltevárás és napnézés formájában. "Ez a szokás a Babba központi kegyhelyéhez kapcsolódik, a Kissomlyó-hegyen a hagyomány szerint Szent István királyunk által 1002-ben épített Salvator (népiesen Szilátor) – kápolna mellett álló Passió-kápolna keleti oldalán lévő térségen játszódik le, sajátos liturgiája ősi naptiszteleti nyomokat őriz, szoros kapcsolatban a Somlyó hegyéről származó – jelenleg a somlyói kegytemplomban lévő – faragott napkövekkel, amelyek egy régi napszentély, vagy egyéb napimádati hely egykori meglétét bizonyítják. A kövek méretei, számszimbolikája, s a rajtuk található szoláris jelképek egyértelművé teszik, hogy azok egykor egy – valószínűleg a Kissomlyó-hegyén állt szentély napoltárának részei.  
> A fentiekből kitűnik, hogy népünk emlékezete és a kevés számban, de fennmaradt ősi vallásunk tárgyi emlékei (napoltár) teljes összhangban állnak, és egy egységes vallási rendszer megmaradt emlékeit idézik elénk. Az ősi hit elemei keveredtek a zsidó-keresztény új hit elveivel, de kiirtani a több ezer éves népi emlékezetből ezeket nem lehetett. Feltárásukat tovább kell folytatni, hogy ismét gyakorolható magyar vallás egésze összeálljon a fennmaradt töredékekből.  

#### Péterfai János...

...Babba Máriával kapcsolatos alábbi írása [[B/Bau\|Bau]] címnél is szerepelt:  
> A szumerban is szerepel a Bab-Bar szóösszetételben a Bab. Baba istennő An, az Ég és Menny leánya, amiből világosan következik, hogy Baba asztrális tündér, hiszen az Ég lánya. Más névalakja Bau és Bawu, amiket Bájú formában kell kiejteni, magyarul.  

#### Schmidt Irén A magyarok és elődeik istenképe, találkozásuk a kereszténységgel a római térítés előtt 1-2....

...című az Ősi Gyökér 2011/2. és 3. sz. megjelent dolgozatában írja:  
> Szent Gellért püspök egy alkalommal a \[[[Nap\|[Nap]] címnél ilyen alcímnél taglalt\] "Napba öltözött asszony"-ról (Jelenések 12. 1-2.) beszélt a székesfehérvári bazilikában és nem sejthette, hogy a magyarok Csíksomlyón (Erdély) 1000 év múlva pont ezen a néven fogják tisztelni a csángók "Babba Máriáját". A Babba név jelentése "Szép Szűz Mária". A szó "bába" formája szülésznőt jelent!  
> A "babba" és "bába" szavak közötti hasonlóság egyáltalán nem véletlen! "Babba Mária" a kismamák védőszentje (Nagyboldogasszony néven termékenység-istennő – lásd korábbi magyarázatunkat), a bába pedig a termékenység "eredményének", a gyermeknek világra segítője! MNLex. 1977/ 1. kötet: 178-179  
> Egy pogány kori mitológia nyomán a csángók Babba Máriát a Holdban látják, és egész életükben hozzá fohászkodnak.  

#### Nagyné dr. Fülöp Krisztina Mária élete, édesanyák lelke...

...című Ősi Gyökér 2006/1. sz. megjelent cikkében írja még:  
> Daczó Árpád atya, akitől már a múltkor is idéztem. Ő az a Ferenc-rendi szerzetes pap (páter Lukács), "aki először 1980-ban, a Népismereti dolgozatokban közölt feltűnően érdekes írást a gyimesi-kostelekiBabba Máriáról, aki a néphitben azonos a csíksomlyói Szűz Máriával. Több évtizedes kutatómunka eredményeként felmérte mindazt, amit a székely, valamint a csángó néphit erre vonatkozóan megőrzött az ősmagyarság istenvilágából, hiedelmeiből, rítusaiból, illetve beolvasztott a keresztény világképbe. Választ keres arra a kapcsolatra, amely a régi magyar mitológia [[B/Boldogasszony\|Boldogasszony]]a, ősvallásunk Holdistenasszonya, a keresztény Boldogságos Szűz Mária, valamint ókori vallások változatos kulturális hatásai, és amelyek mind a mai napig meghatározzák vallásos világnézetünket." Írja Kozma Mária "Csíksomlyó titka" című könyv hátlapján. "Nos, hogy mennyire igaza van ebben a kérdésben, bizonyítja a babám kifejezés! A szeretőm, a kedvesem, az életem megtalált másik fele miért babám? Azért, mert Babba küldi nekem őt, mintegy önmaga helyett, hogy legyen általa már itt a földön ő, a kicsi mennyországom. Mert ő a királynője az én otthonomnak, az én családomnak." – folytatja elmélkedését Lukács atya. "Mert ő a királynője az én otthonomnak, az én családomnak. A moldvai csángó még most is olyan dallamosan ejti ki az otthont. Nem egy szóval, hanem kettővel: ott-hon. Mert az az a hely, ahol a honja, a fészke, a hajléka, a szállása (ezek gyönyörű ősi szavaink), a meleg családi tűzhelye van. Ahol igazán hon van, ahol boldognak tudhatja magát, mert ott, a családi tűzhelyen mindig őrzi, nemcsak az égő parazsat, hanem a szeretet melegét is, a babám! Őseink otthona, mindegyik, Babba szentélye volt, mert benn ott trónolt a Boldogasszony! A palócoknál mind a mai napig a ház fő tartóoszlopának a neve [[B/Boldoganya\|boldoganya]].  
> A magyar asszony uramnak nevezi a férjét. Ezzel ő, az asszony, a férje által az egyetlen Úrnak, az Istennek a titkát teszi jelenvalóvá a családban. A férfi az Úr, az asszony az Úrnő. Ennek megfelelően hogyne volna szent a hely, szentély, kultikus hely a család!? A férj az Úr, a férfi, az külsőleg borítja be oltalmazó szeretetével a szállását, mert oda száll ő vissza mindig az élet küzdelmeiből megpihenni; a házát, mert az az ő kicsi hazája is, ahova hazamehet; de a nagy honját, az országát is, amiért néha meg is kell harcolnia a honfitársaival együtt. A férj, az Úr, külsőleg öleli át az életet, azt a darab helyet, ahol családjával él. Benn pedig ki van? Az Úrnő, az asszony. Ő rendezi a bennvalót, a belsőséget meleg fészekké. Azzá, ami a földi vándorló embernek ideiglenes tartózkodási helye, ami már itt megízlelteti vele az örökös hon meg nem szűnő boldogságát. A férfi a ház ura. A nő az otthon úrnője. A férfi az erő. A nő a szív. A férfi az a férj, azaz apa, annak minden feladatával. A nő az a feleség, azaz anya, minden áldozatos jóságával és szeretetével. A [[F/Feleség\|feleség]] félemberség! Egész emberré a másik félemberséggel, a férjével lesz. És ezen egységen a Boldogasszony őrködik! Azért szent a házi tűzhely és szentély az otthon! Nézzük csak meg Szent László [[S/Szabolcsi zsinat\|Szabolcsi zsinat]]ának a családra vonatkozó rendelkezéseit! Ott istentiszteleti hely volt az otthon! Babba szentélye! Babba kisebbik kultikus helye! Nagy is volt addig a magyar, míg a Babba mosolya aranyozta be az ő kicsi családi templomát, a babám ragyogó szemén keresztül. Lelki egységünknek pedig a bábája megint csak a Babba lehet! (Lám a [[B/Bába\|bába]] szavunknak is hol van az eredete!) Roppant elesettségünkben, szétszóratásunkban, több más népnek való kiszolgáltatottságunkban most van igazán szükségünk a lelki egységre! Hogy legyen lelkileg egy a magyar! Úgy, amint a XVI. századig volt. Lelkileg egy! Addig Európa egyik nagyhatalma volt a magyar. Úgy, amint Ő volt Szent Istvánig visszamenőleg a PATRONA HUNGARIAE, azelőtt pedig vissza az évezredek dicső múltjáig, a BOLDOGASSZONY.  

A HM (és Erőss Diána/Bácsi Boglárka) adata szerint Babba Mária, régebbi nevén Bábolna Mária a Vénusz úrnője volt.  
Mivel Ízisz is volt egyszerre ([[N/Nut\|Nut]]ként) Tejútanya, Szíriusz, Vénusz, és még talán a Spica csillag megszemélyesítője is, itt is erről lehet szó. A Vénuszhoz kapcsolás utólagos.  
(Bobula Ida szerint Boldogasszonyunk nem [[I/Inanna\|Inanna]], hanem [[B/Bau\|Bau]] istennő.)  

#### Molnár V. József Világ-Virág...

...című könyvének 35. oldalán írja:  
> A keleti életfákon (a Lajtától a Csendes-óceánig), így a magyarokon is – ellentétben az indoeurópai népek körében általánosan ismert életfákkal – a fa csúcsánál kétoldalt a Napot és a Holdat találhatjuk: a világban "megjelenő" Atyát és a Babbát, a teremtő és működtető szellem, illetve a megvalósult, nő természetű (növekedő) világ jelét (8. kép). A Szent Korona felső trónoló Krisztusa mellett is kétoldalt a két fontos égi jelző található (16. kép).  
> A gyimesi csángók és a csíki székelyek egy része Szűz Máriát Babba Máriának nevezi; a televény nedves erők intézőjét, a Holdat Babbának.  
> A Nap-férfi illetve a Hold-nő megfeleltetés a szerves műveltségben nem kizárólagos. Az ural-altáji népek mesékben igen sokszor "Holdvilág-öregről" és "Napasszonyról" esik szó.  

Molnár V. József Boldogasszonyról szóló, Őshagyomány című kiadványban megjelent írásában ismét a Holddal való azonosítás jön elő:  
> A csíki székelyek és a gyimesi csángók a Holdat Babbának nevezik, a Napbaöltözött Asszonyt, a Hold Asszonyát pedig Babba Máriának. Hitükben haláluk óráján a [[T/Telihold\|telihold]], Babba jön el, hogy átvezesse lelküket a "nagy vízen".  

Különösen a [[M/Mária\|Mária]] név érdekes (melyről fentebb az szerepelt, hogy a kereszténység után tétetett a Babba név után), hiszen a Napgyermek Jézus anyjának éppen ez a neve. Lehet-e szó már judeo-kereszténységgel kevert ideákról vagy vehető Babba Mária a zsidó Mária előképének? Jámbor János Az ősi Boldogasszony tisztelet című cikkében utóbbira szavaz:  
> Aki a magyarság régi múltjára kíváncsi, annak nagy szeretettel Erdélyt ajánlom. Erdélyt nem az utolsó honvisszafoglaláskor vették birtokba a magyar nyelvű népek, ezért ott Árpádok bejövetele előtti magyar kultúra emlékei ma is megtalálhatók. A székely kapuk kapuoszlopán az életfa, a szemöldökfán pedig az ott lakó ember életútja elevenedik meg. A kopjafákba bevésve e földi létből eltávozottak maradnak köztünk a szeretetünkkel és tiszteletünkkel körülvéve szinte romlatlan testtel. Ezek mind az ősi hitvilágunk itt maradt emlékei, jelképei. Közülük is legjelentősebb a ma is még élő, ősi időkbe visszanyúló Boldogasszony tisztelet.  
> Erdélyben – még ezt az ősi Boldogasszony tiszteletet is beleértve – a magyar múltat és a magyar múlt emlékeit az egyházak mentik és őrzik. Jellemző sorsukra, hogy templomaik zömmel erődtemplomok, mint például a gyergyószentmiklósi örmény erődtemplom vagy a kalotaszentkirályi unitárius templom. Ősi magyar Istenanya ábrázolásokat találunk bennük, akiket az itt élő magyarokká lett örmények, más helyeken a székely-magyarok a Boldogasszony mellett Babba illetve Babba Mária néven ismernek.  
> A Kárpátokon kívülre, az ősi keletre vezetnek ezek az elnevezések. Néven nevezve mindez a sumér mitológiában található meg. A Teremtő régi neve **Babbar**. Az ő nevéből lett képezve női megnyilvánulásának a neve Baba, az Égig Érő Nagyboldogasszony, akinek az említett teremtéstörténet szerint Babba nevű megkettőződött kicsi mása – egyes források szerint kicsi lánya –, aki a magyarok Boldogasszonya lett. Ő kísérte az első embert isteni társként földi útján, mint a Föld égi vigyázója. Ezeket az elnevezéseket az ősi keletről kivándorló népeink magukkal hozták. A keleten maradó néprészek, a bevándorlók és a hódítók más elnevezéseket is elkezdtek használni. Szent István királyunk előtti hitvilágunk Babba névre hallgató Istenanya ábrázolása a Kárpátokon kívülről a XVII. században a betelepülő örményekkel került vissza Erdélybe. (Itt mindenképpen meg kell említeni a Tatárlakán talált ékírásos amulettet, amin a sumérok mezopotámiai megjelenése előtti távoli időből már Boldogasszony tiszteletre utaló felirat található. Visszatérve az előző gondolatmenethez megállapítható, hogy Szováta és a Gyilkos tó között elterülő Gyergyószentmiklóson az örmény erődtemplom oltárképén ez az említett kisded nélküli telő Holdból előlépő Babba ábrázolás látható a tizenkét csillagos Boldogasszony koronával. Babba van a Tiszaeszlári Sinka-hegyi Kereszten. Babbára utaló emlék található még a Dunakanyar keleti kapujában a magyar szakrális központtal, a Pilissel szemben a Duna másik oldalán, a Boldogasszony-löszháton elterülő Dunakeszin. A dunakeszii Babba ábrázolás az égi Nagyboldogasszonyt, Babát is magába foglalja ugyanúgy, mint a Tiszaeszlári Sinka-hegyi Kereszt Boldogasszony ábrázolása. Dunakeszin a Boldogasszony ábrázolás együtt található az említett löszháton a Magyar Szentháromság másik két jelképével együtt, amelyek az Alagi-major, Alag és Dunakeszi települések rajzolatában még ma is központi helyet foglalnak el. Az a különleges ebben, hogy így együtt e három jelkép csak a Szentkoronán, a Teremtő zománcképén látható.  
> Babba alakját a székely-magyar emlékezet is megőrizte. Szent István királyunk utáni Kisboldogasszony (Szűz Mária) tisztelettel kiegészülve mára a Teremtő Babbar női megnyilvánulásaként nevéből képzett névvel elnevezett Baba – megkettőződés útján lett Babba – kiegészülve [[M/Mária\|Mária]] kultusszal, összegződött kifejezéssel mondva Babba Mária lett. Az Ősi Boldogasszony tisztelet a Mária kultusszal összelényegülve így lett része a római katolikus kereszténységnek Magyar-földön, és így része még ma is az életünknek.  
> Most nézzük meg a keletről elvándorolt népeink által ma is használt elnevezések fogalmi tartalmát. Kezdjük a Teremtő elnevezésével. Ő régi nevén Babbar, "fényesen ragyogó" a szó jelentése. A sumér [[K/KA\|KA]] "kapu vagy nyílás"-t jelentő ékjel egyik olvasata: Baba, jelentése: az "Ég nyílása" az " Ég kapuja". Babba a Baba megkettőződött kicsi mása, ezt a megkettőződést fejezi ki a név.  
> [[M/Mária\|Mária]] sumér-arámi összetett szó. [[M/MA\|MA]] jelentése "Égi Anya", [[R/RI\|RI]] egyenlő eredet, eredő, valahonnét származó kifejezésekkel, az A pedig meghatározó rag, ami a mai nyelvünkben a határozott névelővel azonos. MA-RI-A neve tehát "Égi Anyától Származó".  
> Népnevünk, a MA-GAR formája is az "Égi Anya Népe" jelentéstartalmat hordozza. Babba Mária elnevezéssel a néphit a fényesen ragyogó ég félhold alakú nyílásában ma már Máriát is köszönti, aki kinyitja az ég kapuját. A hivők lelkében életre kel az a biztos tudat, hogy imájuk és kérésük a Boldogasszony segítségével bejutott a Fény Birodalmába. Nyugodt szívvel mennek a misére, teljes szívvel vesznek részt annak minden részletében, buzgón énekelnek, a templomban megsimogatják a "Napba öltözött Boldogasszonyt" jelképező szobrot, de a nagy "istenvárást" a hajnal hasadása hozza. A Babba Máriához intézett könyörgésük és imájuk emlékével ők a napkelte bíborában, ott a PÍR-ban, a "Napba öltözött Boldogasszony" érkezését látják, hiszik, és imádják, aki ott előttük szüli meg bíborból fakadt szent fiát, a "Fény Fiát", aki a teremtő szándéka szerint a "Világ Világosságát" hozza(hozta) el számunkra. Nézik, csodálják a "Fényt", mert tudják, hogy lelkük sugallata a Babba Mária által kinyitott kapun át a "Fényben" életet kap és teljesül. A "Világ Világosságát" megjárva az életük teljesül ki általa, így érzik.  
> ![assets/BabbaMária_image1.png|invert_dark](/img/user/B/assets/BabbaM%C3%A1ria_image1.png)  
> Ma Babba Mária Mádéfalva előtti településen, Csiksomlyón lakik. Így mondják az erdélyiek. A XVI. században készített 2,2 méter magas telő Holdból előlépő, istenanyai méltóságát tagadó Nestorius fejét taposó, Napba öltözött asszonyalak fején az égi Nagyboldogasszony (Baba), a magyarok Boldogasszonya (Babba) és a Kisboldogasszony (Mária) koronáját viseli. Egyik kezében jogart, a másik kezében a szent koronás Jézus-házi kisdedet tartja. A tizenkét csillagos Boldogasszony koronával ékesített kegyszobrot tiszteli Babba Máriaként a néphit. A kegyszobor Csiksomlyón a Ferences Kisbazilikában található \[lásd csatolt képen\], ami egyben az évenkénti pünkösdi búcsú kegyelet helye is. Babba Mária létező élő hagyományának egyik bizonyítéka az is, hogy Csiksomlyóval szemben Csíkszereda másik oldalán a Szent Anna-tó szomszédságában elterülő Tusnádfürdőn épült modern templomban is Babba Máriát mutat az oltárkép. Babba Mária ábrázolás található még Erdélyben többek között Nagyváradon a Barátok Plébániatemplomában, Szászsebesen, Lippa melletti Máriaradnán. Ezen kívül található még Brünnben (Csehország) a Kapucinusok kriptájában, a Felvidéken Kassán a Székesegyház szárnyas főoltárán, Szepeshelyen, Lőcsén a Szent Jakab templom főoltárán, Nyitrán, Győrben a Székesegyház előterében, Mezőkővesden a Szent László templomban, Budapesten a Lehel téri templomban egy mozaikképen, Sátoraljaújhelyen a Pálos Piarista templomban és még nagyon sok helyen, ahol Árpád-kori vagy pálos templomok érintetlenül megmaradtak, vagy belefoglaltattak a később építettekbe.  

## Lábjegyzetek

[^1]: Lábjegyzet:  
Már nem tudom kitől származik ez az információ, de Takács György Babba Mária – adalékok a magyarság őszintének istenanya-alakjához című Ősi Gyökér 2004/3. sz. megjelent cikkében is idéz valakitől ilyet:  
"Babba istennő neve szinte kizárólagos valószínűséggel egy olyan ősi gyökre vezethető vissza, amelynek első írásos formában lejegyzett alakja a sumér nép nyelvterületéről, az ókori Mezopotámia földjéről ismeretes, s mely a későbbiek folyamán is állandóan jelen van a rokon népek nyelveiben, mindvégig megőrizve jelentésének sajátos – fényességre, magasságra, bőségre, jó-létre, szaporaságra, uralkodásra vonatkozó – tartományát. Babba, a tündöklő Nagyasszony ezek szerint eredetileg valószínűleg Napistennő, akinek alakjában a kereszténységen túlra, népünk ősvallásának világába tekinthetünk, önmagunk régi arcát vizsgálhatjuk, éppúgy, mint Boldogasszonyunk esetében".  