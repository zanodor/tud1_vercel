---
{"dg-publish":true,"permalink":"/B/Babona/","title":"Babona","created":"2025-08-17T00:25","updated":"2025-08-17T00:26"}
---


# Babona

#### Kállay Ferenc A pogány magyarok vallása...

...című könyvében írja:
> A `babona` szónak is (= fascinium, superstitio) kezdetben jó értelme volt, de a keresztények által később megczégereztetett. ([Lásd 135. old.](zotero://open-pdf/library/items/DFI47XPY?page=135&annotation=5BDCKMHR))  

#### Ipolyi Arnold Magyar mythologia...

...című könyvének 470. oldaláról való adata különösen a latin-angol `superstition` szót magyarázza meg:  
> Másfelől az ily vallási teendők, a mindennapi élet cselekvései és szokásaival összekötve lévén, még inkább az ezek körül maig többnyire értelmetlenül vagy álértelemmel fenforgó azon óhitbeli töredékekben maradtak fen, melyeknek ezen cselekvés s szokásokbani nyilatkozatát az úgy nevezett álhit, előítélet s babona nevekkel értelmezzük. A babona szavat t. i. én így veszem különösen a latin `superstitio`, a német `aberglauben` értelemmel; miszerint ez utóbbiak nem általában a pogány vallás hamis, haszontalan voltát fejezik ki, hanem sajátlagi csupán azon egyes maradványokat s töredékeket superstitio – superstare, aberglaube – überglaube (übergeblie bener glaube) értelemmel melyek belőlök még fenmaradtak. S e szerint volnék hajlandó magát a babona szavunkat is magyarázni; gyökiben a szó bab, s mint ilyet, azonosnak tartom a nyilván magyar tündéri báb, bába névvel (ld. IV), mint azt mondántók még a rosztündéri vasorrú st. bába nevekben ismeri, s mely igy a tündéri sajátlagi ősvallási névből lejöhetett, a tündéri bűvöt, hatalmat, gyógyítást s többi vallási cselekvést gyakorló papnők bába nevére, mikép még maig a szülészetet gyakorló (obstetrix), s ezzel összekötve nem egy kuruzst, varázst, iralást st. tudó, gyakorlott, s maig is népünknél itt ott gyakorló minőség s hivatal neveül birjuk. Hasonlón leszármazottnak láttuk (IV) például a Varázsoló, valószínűleg tündéri tulajdonságot kifejező nevet...  

#### Magyar Adorján...

...hasonlóan mutatja be:  
> A `babona` szavunk is a `baba` es a vogul `pupi` szavak származéka, illetve, hogy különösen nőelvi népeknél a bálványszobrok valamint a kicsi házibálványok főképpen nőalakoknak képzeltettek, nőistennőket ábrázoltak, amiért is a [[B/Bab\|bab]], [[B/Baba\|baba]] szóhoz a nőiséget, anyát jelentő `ona` szó is hozzá tétetett.  

#### Várkonyi Nándor írja:

> A régi ember is megcselekedte mindezt, csakhogy az ő babonái mögött a kozmikus rend irracionális, okfölötti lényegének felismerése állt, illetve a rend időn kívüli, metafizikai vagy mágikus élménye. Ebből az élményből nőtt ki óriási szemlélet-rendszere, amelyben fizikum és metafizikum arányos, emberi egyensúlyban állt, s amelyben a "babona" joggal kapta meg a maga természetes, másodrendű, azaz gyakorlati szerepét, s így például a gépkocsija ablakán hintázó bársony majom vagy miki egér paradox, idegen, csökevényes elem abban a kultuszban, amellyel valódi istenének, az autó motorjának hódol.  

#### Jankovics Marcell Ahol a madár se jár...

...című könyvének Kényszercselekvés és szabad akarat című fejezetében érdekes dolgokat ír:  
> A vallás(osság) – ez már az én előfeltevésem –, legalább a szimbolizáció és a ritualizálás tekintetében ösztöni eredetű. Nem tudom, merte-e már valaki rajtam kívül *Jung archetípus és kollektív tudattalan fogalmát egyszerűen ösztönnek nevezni*?  
> Amennyiben a babona fentebbi említése e tárgyban magyarázatra szorul, íme. Felfogásom szerint a babona, hiedelem, néphit és vallásos hit között csupán fejlődéstörténeti jellegű a különbség. A meg nem értett jelenségekkel kapcsolatos, még kialakulatlan képzelgéseket és a vallásos hit kiürült, érvényüket vesztett, tartalmukat feledett formáit szokás babonának nevezni \[előtte már ezt Ipolyi Arnold is ugyanígy leírta\], túl azon, hogy hívő emberek hajlamosak a másvallásúak hitét is babonává kicsinyelni.  

  