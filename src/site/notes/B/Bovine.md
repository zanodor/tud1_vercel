---
{"dg-publish":true,"permalink":"/B/Bovine/","title":"Bovine","created":"2024-10-24T01:52","updated":"2024-10-24T01:52"}
---


# Bovine

#### Dobos Csanád írja:

> Szarvasmarhaféle, ökör, azaz jószág. A vagyont az állatok képezték. A görög `βοδινό` jelentése marha: a vodinó\[?!\] és vagyon között egyenes út vezet, ahogy a bovine angol szóhoz is a latinon át.  

Kolumbán Sándor írja (Magyar Adorján [[B/Bonus\|bonus]] címnél említett bőg szavából kiindulva):  
> Az ökörnek, mint nagytestű állatnak a bőg, bőgő volt a b hanggal kezdődő megnevezése. Hízott bőgő – göböly. Az utódnyelvekben a bő gyökből alakult a megnevezés torzója. Ilyen a latin `bos`, ógörög `bousz`, angol `bullock`, francia `boeuf`, román `bou`, galíciai `boi` stb. Hasonlóan a bölényhez, bivalyhoz.  

Kolumbán adatát kiegészítendő, a bő, bőség ideája szerepel a latin és újlatin `bon` = jó szavakban is.  
Mesterházy Zsolt A magyar ókor című kötetében a késői – kereszténységet felvevő – kelta társadalmi berendezkedésről írja:  
> A \*rig (ez a szanszkrit `raj`, latin `reg` hangtani megfelelője) uralma alatt a társadalom a druidák osztályára, a katonai arisztokráciára (`flaith`), szó szerint "hatalom", a szanszkrit `ksatra` pontos fonetikai megfelelője) (?) és az állattenyésztőkre oszlik, a `"bo airig"` (vö. bő-urak) szabad emberek (`airig`), akik marhák (`bo`) tulajdonosaiként határozzák meg magukat.  
- Lásd még erről [[B/Bonus\|bonus]], [[B/Bonanza\|bonanza]] és [[B/Benefit\|benefit]].

Ahogy [[B/Benefit\|benefit]] szónál is említettük, a fő táplálékként szolgáló tejet (és Indiában a tejet adó tehenet is) szentnek tekintették eleink, fehér (mely írben is [[B/BÁN\|BÁN]]) színe miatt is. A perzsa nyelvben [[D/Dugh\|dugh]] a tej (lásd még erről [[M/MISZ\|MISZ]] és [[D/Daughter\|daughter]]), mely a [[B/Boldog\|boldog]] szavunk [[D/DUG\|DUG]] = szent elemével egyeztethető.  
Maga a [[T/Tej\|tej]] szavunk is Te-J felbontásban Isten (fo/fő)Jója, hasonlóan a teához (Isten vize).  

Érdekes egyezése a kelta mitológia [[B/Bóand\|Bóand]] (változatai: Boann, Bónn, Boinn, Bóinn, Boadan) istennő nevével, kinek neve egyes nézetek szerint Bouvinda olvasatú is volt, mely utóbbi egy az egyben egyező a szóban forgó szóval.  
Egyre inkább úgy látszik, hogy az [[A/Ajakhangok a szó közepén\|ajakhangok a szó közepén]] címnél látott szavakhoz hasonlóan itt v-beékelésről lehet szó. V-kihagyásosan a görög `βουνό` = hegy és temérdek (bőv-es?) jelentésű. Márpedig a tej, marha (tehén), hegy fogalmakban mind a szent (és a [[S/Szikla\|szikla]] és [[S/Szümplegádok\|szümplegádok]] címnél írottak szerint a [[T/Tejút\|Tejút]]) a közös.  

Ahogy [[B/Bonus\|bonus]] címnél is szerepelt, a görög `bos` egyébiránt a `boci` szavunkkal is rokoníthat; Timaru-Kast Sándor a kelta-ír `bó`/`booag` = tehén szó mellé `bőg`, `buga` és `boci` szavakat hoz fel; a mannin (man-szigeteki) `bodag` = tehén [[B/Bodag\|bodag]] szóval azonos.  
Érdekes még az északi lapp `boazu` = háziasított rén (hiszen szarvasmarha azon a tájon nincs) szóval való egyezés (a vadrén a [[G/Göd\|Göd]] címnél is taglalt `goddi`).  

Amikor a kihalófélben lévő nyugat-germán nyelvcsaládba tartozó wilamowicei nyelvben megtalált `bow` \[bof\] = nő; nej (lásd [itt](https://en.wiktionary.org/wiki/bow#Vilamovian)) szót megláttam, előbb a [[B/Bow\|bow]] = íj, ív, majd később a görög `bos`, `bous` = ökör szón keresztül a [[S/Szarv\|szarv]]as Hold ökör (illetve [[B/Bika\|bika]] címnél taglalt bikaistennő) minősége ötlött fel (ezen keresztül alakult ki a nő értelem).  
Mindkét megoldás megfelel, tekintve, hogy az ív/íj a Holdat, holdsarlót formázza az égen.  
A szó viszont a [[W/Wife\|wife]] változata is lehet.  

Barom szavunkban a [[B/BAR\|Bar]] Fiú jelentése azt is feltételezi, hogy a gyerekek között a vagyont szét kellett osztani. A Barom nem csupán az állatokat jelentette, hanem a családi vagyont is, amit az apa a fiai között szétosztott.  