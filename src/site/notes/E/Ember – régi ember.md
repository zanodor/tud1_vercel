---
{"dg-publish":true,"permalink":"/E/Ember – régi ember/","title":"Ember – régi ember","created":"2025-11-03T22:14","updated":"2025-11-03T22:15"}
---


# Ember – régi ember

#### Várkonyi Nándor Az elveszett Paradicsom...  

...című könyvének azon fejezete ahol Wilhelm Schmidt több ezer oldalas anyagából idéz tökéletes alapul szolgál arra nézve milyenek lehettek magyar őseink: éppoly ártatlanok és jók amilyeneknek Magyar Adorján leírta őket. A későbbi korok mítoszaiban már a dekadencia jeleit véljük felfedezni.  
> Csak néhány példa általában pigmeusok körében: kevés varázsszerrel élnek, egyistenhit van, [[E/Emberáldozat\|emberáldozat]] nincs (de Istennek amúgy sincs szüksége se ételre, se italra, mert azt Ő maga teremtette meg egyébként is), szervezett családi élet, szabad szerelmen alapuló párválasztás, szüzesség a nász előtt, stb. Mind az ősmagyar hagyományok szerint, ahogy a hunjaink terjesztették.  
> 
> A mítoszok (lásd definícióját [[M/Myth\|myth]]) a Kozmosz, a természet nyelvén szólnak tehát, de ugyanakkor mindig az anyagfölöttit, az eszmeit is ábrázolják, a téren, időn és okon kívüli valóságot, az elvont lényeget, a metafizikumot. A régi ember egy szellemtől áthatott világról bírt élményt, amelynek birtokába a belső látás juttatta el. Az élménynek tehát az intuíció volt az egyetemes, az értelmi munkát mellőző "módszere", törvénye, s ez tette képessé a régi embert arra, hogy látszólag mesés képekben, játékos regékben a mindenség életének olyan igazságait, rejtett titkait, távoli eseményeit ragadja meg, melyeket nem tapasztalhatott, s amelyeknek földerítésében a tudomány csak cammogva bírja követni. Mert a régi tudást, a belső látást elvesztettük, tekintetünk elfordult a szellem fizikán túli régióitól, s csak az érzékletes, felületi, okokkal kinyomozható világ maradt számunkra felfogható, melyet érzékeink szűk körébe zárt értelmünk teljesen emberszabásúvá alakított át. Ezt a világot már nem járják át az egyetemes élet áramai, nem tartja össze a Kozmosz harmóniája.  
> 
> A régi ember is megcselekedte mindezt, csakhogy az ő babonái mögött a kozmikus [[R/Rend\|rend]] irracionális, okfölötti lényegének felismerése állt, illetve a rend időn kívüli, metafizikai vagy mágikus élménye. Ebből az élményből nőtt ki óriási szemlélet-rendszere, amelyben fizikum és metafizikum arányos, emberi egyensúlyban állt, s amelyben a "babona" joggal kapta meg a maga természetes, másodrendű, azaz gyakorlati szerepét, s így például a gépkocsija ablakán hintázó bársony majom vagy miki egér paradox, idegen, csökevényes elem abban a kultuszban, amellyel valódi istenének, az autó motorjának hódol.  
>
> Az ősnépek titka abban áll, hogy roppant koruk, minden tapasztalatuk és aggastyán-bölcsességük ellenére fiatalok tudnak maradni, megőrizték az élet szeretetét, nem oltottak bele idegen célokat, s igyekeznek hívek maradni a természet alapelvéhez, a harmóniához. A természet harmóniája nem jelent békét, hanem csak kiegyenlítődést, nem teremt boldogságot, de hozhat megnyugvást. A pigmeusok, ó-indiánok, ausztráliaiak nem élnek Paradicsomban, s ezt jól tudják. De tudják azt is, hogy ősük eredetileg benne élt. Vagyis tudják, hogy ők maguk már nem azonosak a régi emberrel.  
> A természeti ember mint "élő ős" és mint "primitív típus" egyaránt fikció. Ma kezdeti, primitív állapotban élő ember vagy nép nincsen; minden élő nép vagy törzs beláthatatlanul régi múlt élményeit hordozza magában és életmódjában. S itt már nem csupán Schmidték ősnépeire gondolunk, hanem általában a természeti népekre, s a civilizálatlan ókultúrákra. Ha egy mai természeti nép primitívnek mutatkozik (ilyen sok van), az rendesen a szenilis hanyatlás vagy a kegyetlen környezet, a nehéz létharc következménye, de semmiképp sem eredeti, friss, hiteles állapot. A második gyermekkorát élő, szenilis aggastyán nem csecsemő, a deklasszált ember viselkedése pedig nem jelenti az osztályt, amelyből lecsúszott. S a legtöbb primitívnek látszó,  
> beltenyészetű törzs túljutott a virágkorán, elöregedett, dekadens, hanyatlásban él. Nem egy közülük úgyszólván valamely élettani, néprajzi és kulturális alekszandrinizmus tüneteit mutatja, s még a fiatalabbak: a négerek, indiánok, mongolok is a dédapa tapasztalt fölényével nézhetnek a kamasz árjákra.  

A régi korok embere képekben, szimbólumokban gondolkodott, ahogy erről a [[S/Symbol\|symbol]], [[A/Analógikus gondolkodásmód\|analógiás gondolkodásmód]] és a [[M/Magyar képrejtvények\|magyar képrejtvények]] címnél szó esett.  
Várkonyi Nándor írja, az egyiptomi hieroglifák kettős értelműek \[lásd még erről [[R/Rebus\|rebus]]\] voltak, s a rejtettet csak a beavatottak ismerték.  
> [[M/Mózes\|Mósze]] [[O/Ozirisz\|Usziri]] papja volt, s ilyen kettős jelekkel írta könyveit, de tudománya az utódok kezén veszendőbe ment, s az [[E/Esdrás\|Esdrás]]-féle kanonizáláskor már nem ismerték; utóbb a kabbalisták igyekeztek kihámozni a helyes magyarázatokat. De úgy látszik, hogy maga az egyiptomi nyelv, a szókincs meg éppen három jelentésű volt. Püthagorasz, az egyiptomi Thébai templomának beavatottja, midőn hazatért, háromjelentésű görög nyelvet szerkesztett, éspedig minden szónak egy betű szerinti, egy hieroglifikus és egy szimbolikus értelmet adott – ez utóbbi volt a rejtett, titkolandó. A tant és kulcsát csak tanítványai előtt tárta fel; módszerét Diogenész Laertiosz szimbólumok által való tanításnak nevezi: "dia symbolón didaskalia." Iamblichosz megerősíti, hogy a tanítványok, a mesterhez hasonlóan, kitűnően értettek a burkolt beszédhez, a titkolózáshoz (echemythia), s ezáltal isteni bélyeget ütöttek magukra.  

Mintha az derülne ki mindebből, hogy a magyarok, minthogy ismerték az agyagi és a szellemi világ kapcsolatát, úgy teremtették meg jel(kép)rendszereiket (melybe a nyelv is beletartozik), hogy mindig álljon egy metafizikai vagy kozmológiai értelmű kód egy egyszerű anyagi síkon, a mindennapokban megélt téridő korlátaiban használt szó ill. fogalom mögött. A hun – huny, H>SZ változással szün, továbbá künn, mind-mind egy szócsoportba tartoznak, ahogy sok más példát fel lehet hozni.  

> Egy régebbi emberiség teljesebben bírta e szellemi alkatot, s azóta kezdte elvesztegetni, amióta egyre jobban közeledett "az európai állapothoz", azaz egyre kevésbé tudta a dolgok elemi természetét, mélyebb jelentését megragadni.  
> Szerintünk az intuíció egyik fajtája, s nem tárgyakhoz kötötten bár, de hasonlóra gondoltunk, mikor a belső érzékelésről s a kozmikus élményről beszéltünk. Világfolyamatok, természeti-szellemi törvények megérzése vagy irracionális, közvetlen fölismerése (nincs jó szavunk rá). Föltétele – az elemi rítusokból és az ősmítoszokból láthatóan – a természetközösség volt, a természeten nemcsak a környezetet, a Földet értve, hanem a csillagokat és az anyagfölötti világot is. Úgy hisszük, a megszületett emberi nem közös, faji képessége volt ez, a paradicsomi emberé a bűnbeesés előtt. Az égi és a földi természettel való összhang jelentette a paradicsomi állapotot, a kiszakadás belőle a bűnbeesést. De minthogy kezdettől fogva a mai kivételes tehetségű emberekig mindig megvolt, jelenti azt is, hogy nem vesztettük el teljesen, s ez a tény segít megragadni a kétféle szemlélet, az értelmi és a szellemi (-lelki) ismerésmód különbségét.  
> Az értelmi ember a megismerendő világot tárgynak tekinti, tudni kívánja minden csínját-bínját, apróra bontja utolsó morzsájáig, azaz birtokába akarja venni, rohamra indul ellene, hasznosítani vágyik, a hódító és a zsákmány viszonyát teremti meg kettejük között. A szellemi ember azonban egy a világgal, az ő számára minden új "ismeret" a világ önkéntes megnyilatkozása s egyben belső gyarapodás, – azaz kinyilatkoztatás és e réven jobbulás, mintegy elvi üdvözülés; nem föléje kerekedni akar, hanem beleilleszkedni, nem leigázni törekszik, hanem szolgálatába állni, elősegíteni munkáját, erősíteni a harmóniát kettőjük között. Minden nagy gondolkodó, igazi tudós, költő, látnok, próféta többé-kevésbé ebből a képességből merített, ezért művük maradandóbb a hódítókénál, ma is él, gazdagít bennünket, míg emezeké halott, s csak rossz híre maradt fenn.
>
> A mitikus ember kezdettől fogva tudatában van annak, hogy minden természeti jelenségnek megvan a szellemi, metafizikai jelentése, és hogy a szellemi események a természet révén anyagi formában manifesztálódnak. A paradicsomi állapot nemcsak lélekalkatot jelentett, hanem életformát is, és ennek az életformának kellett, hogy meglegyen a hozzászabott természeti környezete, amelyben kialakulhatott, fenntarthatta magát. A mítosz mindezt persze a maga eszközeivel érzékelteti: nem egzakt természettudományt művel például, hanem ideálisat: a természetben rejlő eszmét állítja elénk tiszta, fokozott alakban. A mítosz és a monda ideális természetrajzot, ideális történelmet nyújt, azaz értékel, és éppen ezáltal tárja elénk az időn és téren kívüli értelmeket.  
> Így válik érthetővé és így értendő az a hagyomány, hogy a paradicsomi időkben ember és állat együtt élt, nem bántotta egymást, és közös nyelven beszélt. Ugyanekkor a Föld gyümölcsei munkálás nélkül értek meg, dúsabbak voltak, s Isten csak azután változtatta kisebbé a kalászt, s azóta kell keservesen megdolgozni érte.  
> Ebből a szemléletből következik, hogy minden nagy természeti, geológiai és éghajlati eseménynek szellemi, sőt morális értelme és jelentősége van. A nagy földkorszakokban nemcsak az élet formái változnak meg, hanem a világ és az élet szellemi-erkölcsi alkata is. Ha a hüllő-fajták uralmát az emlősöké váltja fel, a világ arcáról, szellemi atmoszférájából is tűnni kezd a rettentő, démoni jelleg, enyhül a sárkányisten lidércnyomása[^1], s szelídebb, érthetőbb, elviselhetőbb, lebírhatóbb testi-lelki környezet váltja fel. A nagy világkatasztrófák sem törnek ki mélyebb ok nélkül: A vízözönben a földkerekség minden népe Isten büntetését látja "az ember gonoszságának megsokasodása" miatt. De az emberrel együtt az egész természet bűnözik ilyenkor, vét önmaga és Isten ellen, dekadenciába esik, elfajul maga az egyetemes élet, s pusztulnia kell, hogy megújulhasson. Geológia, éghajlat, növény- és állatvilág mind gyökeres változáson esik át.  

Arról, hogy a régkor embere a Homo Magus besorolást hogy kapta és minek köszönhette tudását, lásd [[H/Harmadik szem\|harmadik szem]]. Ide is tehető némi info:  
> Hogy a [[T/Tobozmirigy\|tobozmirigy]] eredetileg szem volt, szerintünk aligha vitás. A Föld ókorában már teljesen kifejlődött a rákokon, halakon, kétéltűeken és hüllőkön, a középkorban csak azok a magasabbrendű állatok viselték, amelyek az ókorból származtak (kétéltűek, hüllők). Ezeknek minden fiatalabb, újabb fajtájánál csökevényes állapotban van meg, vagy sehogy sem. Az emlősök talán csak a legeslegkorábbi idejükben bírták.  

Zobor László Az ősminták ereje című tanulmányában rengeteg érdekesség van: lásd [[O/Ősminták\|ősminták]] valamint [[V/Világkép\|világkép]].  

[[G/Grandpierre Atilla\|Grandpierre Atilla]] A királyi mágusok című dolgozatában a PDF 15. oldalától is leírja, hogy a mai tudományosság hogyan vélekedik a régi emberről és mennyire igaztalant állít. Beteszem az egész szöveget mégis, de nem ide. Lásd [[M/Magyar ősi világnézet – magyar természet-, csillag- és szeretetvallás\|magyar ősi világnézet – magyar természet-, csillag- és szeretetvallás]].  
Még mindig Grandpierre Atilla az [alábbi](https://youtu.be/TY2D7eyY1rg) videóban 48:50-nél elmondja, hogy a mai embernek is lenne olyan képessége, mint a réginek, csak elidegenedett a természeti önvalójától: a benne hordozott potenciált a modern kori szemlélet aláássa, többek közt azzal, hogy a lélek ki lett iktatva. Maga az egész Egely Györggyel folytatott beszélgetés is ezzel kezdődik.  

Hajnal Gyöngyi Adatok a magyar szakrális örökség felderítéséhez című az Ősi Gyökér 2008/1. sz. megjelent cikkében írja, hogy a mai emberértelmezés jelentős mértékben eltér attól a sok évszázadon át megtartott szokástól, amely nem az ember felhasználhatóságából, hanem teremtettségének megismeréséből indult ki.   
Ez számított az értékelés általános alapjául. Az egyén ekkor hordozójává válik önnön személyét meghaladó, egyetemes értékeknek.  

#### Baktay Ervin A csillagfejtés könyve...  

...című könyvében írja:  
> A gyakorlati alkalmazás, az asztrológiai tapasztalat viszont mégis kétségbevonhatatlanul bizonyítja, hogy a látszólag értelmetlen következtetések meglepően találóak. Ezen a téren a tudományos kutatásnak és rendszerezésnek még igen nagy feladatai és lehetőségei vannak, de elhihetjük, hogy a legszabatosabb meghatározások, amelyek a jelenségek szövevényét pontosan szét fogják boncolni alkotóelemeire, sem mondhatnak majd lényegben többet vagy mást, mint a régi, "misztikus" magyarázat.  
> Akármennyire húzódozzék is valaki a hasonló "misztikus", homályos és bizonytalan gondolatformáktól, egyelőre még feltétlenül dolgoznunk kell velük az asztrológiában. És érdemes is megismerkedni a gondolkozásnak ezzel a legősibb módszerével. Rájövünk, hogy minden eszmélés alapja benne rejlik a "misztikus" megismerésekben és a logikusan, szabatosan körvonalazható eszmék vagy fogalmak mind úgy sarjadzanak ki a "misztikus" eszme-tőből, mint a virágok a növény gyökeréből. A misztika szerepe azonban nem lehet lesújtó érv asztrológia tudományos ellenzőinek fegyvertárában. Mert itt az a fontos, hogy milyen eredményeket lehet elérni ezzel vagy azzal az eszközzel. Ha az eredmény kétségbevonhatatlanul helytállónak bizonyul, akkor az alkalmazott módszer is helyes. Legfeljebb szokatlan, furcsa.  
> Az, amit misztikusnak szokás nevezni, nem jelent még annyit, hogy érthetetlen és követhetetlen. Csak eltérő szemléletet követel. Az emberi elmének nem csak egyféle megismerő módszer áll a rendelkezésére. Valamikor, **az ősi kultúrák ifjúkorában az elme még nem csak tapasztalati, logikus úton jutott a tények ismeretéhez. Intuitív, benső megérzésből fakadtak az alapvető megismerések**, s ezek éppoly mély valóságtartalmat hordoztak, mint a mértani axiómák, amelyek nem szorulnak logikai bizonyításra. Az indiai jóga-bölcselet megőrizte ennek az ősi megismerőrendszernek az emlékét és titkát. Azt tanítja, hogy a megismerő bensőleg eggyé válhat a megismerendő objektummal és akkor létrejön a "közvetlen meglátás", amely teljesebb, kimerítőbb és egybefogóbb a tapasztalati megismerésnél. Tudjuk – a legújabb lélektan már rámutatott erre – hogy a legnagyszerűbb felismerések első mozzanata rendszerint nem az ok-okozat logikus figyelembevételének alapján áll, nem az ésszerű és tudatos gondolkozásból pattan ki, hanem valami egészen más, különös szellemi vagy elmeállapotból, az úgynevezett intuicióból. Az emberiség legősibb, leggyökeresebb, legalapvetőbb felismerései és fogalmai így jöttek létre valamikor. Ezt a fejlődési fokozatot pre-logikus-nak nevezhetnők. Csak évezredekkel később jutott vezető szerephez **az ok-okozat összefüggésekben gondolkozó nagy-agy, s amilyen mértékben ennek logikus szemlélőmódszere fejlődött, olyan mértékben csökevényesedett el a közvetlen megismerés ősi képessége**, amelynek sok modern tudós szerint megvolt a maga külön szerve is az ember agyidegrendszerében.  
> Ma a logikus gondolkozásmód fejlettségének korát éljük, s ez magyarázza meg, miért jutott olyan magas fokra a tudományos kutatás a legutóbbi egy-két évszázad óta. De mintha már jeleit láthatnók, hogy **a logikus gondolkozásmód eléri a maga felső határát és újra ráeszmél a logikántúli megismerés lehetőségei**re. Kör ez, ciklus, amely visszajut oda, ahonnan valamikor elindult. De a kör kezdete és befejezése közt mégis szint-különbség van: közben az emberi elme óriási utat tett meg, megtanult bánni az aggyal és a gondolkozás módszereivel, végigjárta az ok-okozat összefüggések ésszerűen követhető és kifürkészhető területének óriási részét. Amikor eléri a logikántúli eszmélés határát, nem a pre-logikus gondolkozáshoz tér vissza, hanem egyesíti a logikus eszmélés eredményeit az ősi megismerőmódszer lehetőségeivel: post-logikus fejlődési foknak nevezném ezt a kívánatos és remélhető szellemi állapotot.
{ #0zjtzx}


## Lábjegyzetek

[^1]: Lábjegyzet:  
Itt némiképp ellentmondásos, hogy általában a [[K/Kígyó\|kígyó]] és a [[S/Sárkány\|sárkány]] okolható a szellem anyagbazárásáért. Itt már másról van szó.  