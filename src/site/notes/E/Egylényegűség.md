---
{"dg-publish":true,"permalink":"/E/Egylényegűség/","title":"Egylényegűség","created":"2024-11-08T00:24","updated":"2024-11-08T00:24"}
---


# Egylényegűség

#### Oláh Imre Ősi jelképiség...

...című az Ősi Gyökér 2011/4. sz. megjelent cikkében írja:  
> A törvényes királyi hatalom nem örökölhető, mivel az az Égnek, az Istennek adománya, amely a Diadal (Victory) képében nyilatkozott ki. A szaszanida uralkodók – miként a cézárok – a "Nap és Hold" testvéreként tüntették fel magukat. A Nap-isten védelme alatt álltak, és ama természetfeletti kiáramlás, amely egyikből a másikra vetült át, időnek múltán az azonos lényeg gondolatához vezetett.  
> Tehát itt már az eredetibb "egylényegű"-ségről (`homoúsziosz`) fogalmáról s nem az isteni hasonlóságról, a "hasonlényegű"-ségről (`homoiúsziosz`) esik szó. De hát nincs új dolog a Nap alatt. Ebből kerekedett hajdan az a ménkű nagy vita, a Nagy Konstantin császár által összehívott híres niceai zsinaton, midőn egy "ióta" miatt – mire lecsitúltak a kedélyek – az eminens egyházfiak kiátkozták egymást az anyaszentegyházból.  

Madách Imre "jottányi" szövegmódosításáról Kubínyi Tamás is említést tett, több ízben is. A görög homousion és homoiusion (ahogy láttuk, másutt szóvégi s-ek szerepelnek n helyett) szavakról van szó. A `homousion` = egylényegű; `homoiusion` = hasonló lényegű; az [[A/Ariánus\|ariánus]] eretnekek szerint Jézus hasonló (homoiusion) Istenhez, míg az egyház szerint Isten és Jézus egylényegű (homousion). Madách Imre ironikus példája Az ember tragédiája VII. színében lezajló szópárbaj visszaidézése.  

Arról már volt szó, hogy a keresztény teológia – az anyai eszme kifelejtésével – a hímségi hármasságot – Apa, Fiú, Szentlélek – tekinti egynek. Ez a felfogás olyanoknak nem tetszik, mint például Bognár Ferenc, aki több cikkében az anyakultusz ősiségét mutatja be. Nekem is ellenérzéseim voltak az osztályozás ilyetén megoldásával, amíg rá nem jöttem, hogy 1) két Szentháromság van (amiből egyet gyúrtak), 2) az isteni Szent Szellem, Jézus és a Szentlélek valóban vehető egynek, amennyiben Jézust nem materiális-történelmi személynek tekintem. [[J/Jézus\|Jézus]] címnél, két egymás alatti alcímnél taglaltuk ezt a témát.  

Ha már Jézus, A Kagylókürt 2010. 54. számából letöltésre elérhető Szendrei László: Az ősmagyar vallásosságról – A Szent István előtti magyarság vallási élete című jól megírt, több helyen idézett cikkében elhangzik, hogy a középkortól Úristenen a magyarok már Jézust is értik.  