---
{"dg-publish":true,"permalink":"/E/Egylényegűség/","title":"Egylényegűség","tags":["containscallouts"],"created":"2024-11-08T00:24","updated":"2025-08-31T02:06"}
---


# Egylényegűség

#### Karcagi Oláh Imre Külföldi és magyar írók a magyar mitológiáról...

...című Ősi Gyökér 2005/2. sz. megjelent cikkében írja:  
> Tehát itt már az eredetibb "egylényegű"-ségről (homooúsziosz) fogalmáról s nem az isteni hasonlóság -ról, a "hasonlényegű"-ségről (homoiúsziosz) esik szó. De hát nincs új dolog a Nap alatt. Ebből kerekedett hajdan az a ménkű nagy vita, a Nagy Konstantin császár által összehívott híres niceai zsinaton, midőn egy "ióta" miatt, - mire lecsitultak a kedélyek – az eminens egyházfiak kiátkozták egymást az anyaszentegyházból.  

#### Oláh Imre Ősi jelképiség...

...című az Ősi Gyökér 2011/4. sz. megjelent cikkében szintén előjön a téma:  
> A törvényes királyi hatalom nem örökölhető, mivel az az Égnek, az Istennek adománya, amely a Diadal (Victory) képében nyilatkozott ki. A szaszanida uralkodók – miként a cézárok – a "Nap és Hold" testvéreként tüntették fel magukat. A Nap-isten védelme alatt álltak, és ama természetfeletti kiáramlás, amely egyikből a másikra vetült át, időnek múltán az azonos lényeg gondolatához vezetett.  
> Tehát itt már az eredetibb "egylényegű"-ségről (`homooúsziosz`) fogalmáról s nem az isteni hasonlóságról, a "hasonlényegű"-ségről (`homoiúsziosz`) esik szó. De hát nincs új dolog a Nap alatt. Ebből kerekedett hajdan az a ménkű nagy vita, a Nagy Konstantin császár által összehívott híres niceai zsinaton, midőn egy "ióta" miatt – mire lecsitúltak a kedélyek – az eminens egyházfiak kiátkozták egymást az anyaszentegyházból.  



Madách Imre "jottányi" szövegmódosításáról Kubínyi Tamás is említést tett, több ízben. Az egyházi vitában, különösen az ariánus vita kapcsán, a *homoousios* és *homoiousios* szópár használatos gyakrabban, nem az n-es végződésűek, ezért másutt is javítottam őket. Az '-s' végződésű forma (azaz *homoousios* és *homoiousios*) az elterjedtebb, mivel ezek a görög melléknévi alakok, amelyek Krisztus és az Atya viszonyát írják le ("azonos lényegű" vagy "hasonló lényegű"). A niceai zsinat is a *homoousios* kifejezést rögzítette. Az '-n' végződésű formák, mint a *homoousion* és *homoiousion*, a görög nyelvtanban a megfelelő melléknevek semleges nemű egyes számú alakjai, amelyeket gyakran főnévként használnak (szubsztantivált melléknevek).  
Jelentésük a következő:  
*   **Homoousion (ὁμοούσιον)**: Jelentése "ugyanazon lényegű dolog" vagy "az azonos lényeg". Ez a kifejezés azt hangsúlyozza, hogy Krisztus és az Atya egy és ugyanazon isteni lényegből valók.
*   **Homoiousion (ὁμοιούσιον)**: Jelentése "hasonló lényegű dolog" vagy "a hasonló lényeg". Ez a kifejezés azt fejezi ki, hogy Krisztus lényege hasonló az Atyáéhoz, de nem azonos vele.

Míg a *homoousios* és *homoiousios* (az '-s' végződésűek) melléknevek, amelyek a "lényegben azonos" vagy "lényegben hasonló" minőséget fejezik ki, addig a *homoousion* és *homoiousion* (az '-n' végződésűek) a "lényeg" (mint dolog) megnevezésére szolgálnak a "ugyanazon lényeg" vagy "hasonló lényeg" értelemben. A teológiai vitákban mindkét forma előfordult, de a niceai hitvallásban rögzített kulcskifejezés a *homoousios* volt.

Az [[A/Ariánus\|ariánus]] eretnekek szerint Jézus hasonló Istenhez, míg az egyház szerint Isten és Jézus egylényegű. Madách Imre ironikus példája Az ember tragédiája VII. színében lezajló szópárbaj visszaidézése.  

> [!check] &nbsp;
> A vallási dogmák körüli viták, mint az "egylényegű" és "hasonló lényegű" kérdése, történelmileg hatalmi harcok fedezékéül szolgáltak. Ez a mintázat a mai napig megfigyelhető, ahol ideológiai vagy vallási különbségeket használnak fel a társadalmi megosztottság és konfliktusok szítására, elterelve a figyelmet a valódi hatalmi érdekekről. – [01:26:03](https://rumble.com/v6wwhpy-250730cn-kamcsatka-kubnyi-tams-ktv.html?start=5163)

Arról már volt szó, hogy a keresztény teológia – az anyai eszme kifelejtésével – a hímségi hármasságot – Apa, Fiú, Szentlélek – tekinti egynek. Ez a felfogás olyanoknak nem tetszik, mint például Bognár Ferenc, aki több cikkében az anyakultusz ősiségét mutatja be. Nekem is ellenérzéseim voltak az osztályozás ilyetén megoldásával, amíg rá nem jöttem, hogy 1) két [[S/Szentháromság\|Szentháromság]] van (amiből egyet gyúrtak), 2) az isteni Szent Szellem, Jézus és a Szentlélek valóban vehető egynek, amennyiben Jézust nem materiális-történelmi személynek tekintem. [[J/Jézus\|Jézus]] címnél, két egymás alatti alcímnél taglaltuk ezt a témát.  
- Ha már Jézus, A Kagylókürt 2010. 54. számából letöltésre elérhető Szendrei László: Az ősmagyar vallásosságról – A Szent István előtti magyarság vallási élete című jól megírt, több helyen idézett cikkében elhangzik, hogy a középkortól Úristenen a magyarok már Jézust is értik.