---
{"dg-publish":true,"permalink":"/V/Vízöntő paradoxon/","title":"Vízöntő paradoxon","created":"2024-12-18T07:42","updated":"2024-12-18T07:42"}
---


# Vízöntő paradoxon

Az állatövről (állapotövről) beszélve Pap Gábor több előadásában szól arról, hogy a 12 jelből álló zodiákus valójában 10 jegyre korlátozódik azzal, hogy az [[O/Oroszlán-Vízöntő tengely\|Oroszlán-Vízöntő tengely]] "kiesik," azzal, hogy virtuális: egészen másképp viselkedik, mint a többi tengely. (Lentebb már azóta mást is mond: az Oroszlán miért is esne ki?)  
![assets/Vizontoparadoxon_image1.png|invert_dark](/img/user/V/assets/Vizontoparadoxon_image1.png)  
Igen érdekes, hogy a [[S/Sumér zodiákus\|sumér zodiákus]]ban ezen jegyek nevei szinte azonosak. Az Oroszlán neve UR.GU.LA ([[U/Urgula\|Urgula]]), míg a Vízöntőé GU.LA ([[G/Gula#Gula 2)\|Gula]]). Gavin White-nak, a Babylonian Star Lore című könyv írójának ez az azonosság mintha fel sem tűnt volna. [[O/Oroszlán-Vízöntő tengely\|Oroszlán-Vízöntő tengely]] címnél szó lesz ezen nevekről, Szíriuszt ábrázoló kutyák kapcsán is.  
Ezen tengely pedig nem más, mint a [[S/Szűz-Halak tengely\|Szűz-Halak tengely]] "túlsó (Nagy Év világos felét kezdő) fele." A virtualitás pedig talán csak(?) abban jelentkezik, hogy a Szűz-Halak által képviselt állapotok nem szűnnek meg...?  

Pap Gábor maga is többször védi magát azzal, hogy senki sem érti a paradoxonát és hadd gúnyolják érte. Ugyanakkor valami mégiscsak történik ezen a tengelyen, tekintve, hogy ez a tengely valamiféle kapcsolatban lehet\[?\] a Szíriuszhoz való közeledéssel, akár úgy, hogy a Naprendszerünk itt felgyorsul és [[I/Időanomáliák\|időanomáliák]]at élünk meg. Ide kapcsolódhatnak a [[P/Pólusváltás\|pólusváltás]] címnél írottak is.  
![assets/Vizontoparadoxon_image2.jpeg|invert_dark](/img/user/V/assets/Vizontoparadoxon_image2.jpeg)  
Vagy ahogy a paradoxonról szintén tudó Bakos Attila A Duna Evangéliuma című könyvének 100. oldalán fogalmaz, átlépünk a ([[H/Halak korszak\|Halak korszak]]nak megfelelő) [[K/Kali Yuga\|Kali yugá]]ból az új korba ([[G/Gilgames\|Gilgames]] és Enkidu [[H/Humbaba\|Humbaba]] elleni harcáról írja).  
Na most, ez igazából azért is érdekes, mert [[H/Humbaba\|Humbaba]] címnél neve kapcsán már volt szó a Vízöntőről: Indiában (abban az Indiában, ahol a [[M/Makara\|Makara]] nevet is átvették Bakra) Khumba és Kunbaja\[?\] neveken szerepelt a Vízöntő, mely – ahogy [[P/Precesszió\|precesszió]] címnél és másutt is írtuk – a Vízöntő két világhónappal ezelőtt a [[T/Téli napforduló\|téli napforduló]] csillagképe volt. Erről volt szó [[V/Vízöntő csillagkép\|Vízöntő csillagkép]] címnél is [[K/Krishna\|Krishna]] halála kapcsán.  

A fentebb mellékelt kép Farkas Zoltán, Az Égigérő Fa című könyvecskéjéből való. A benne szereplő adatok szépen összevágnak azzal, amit korábban gondoltam a Szíriusz-Nap csillagok táncával kapcsolatban (melyről lásd még [[Z/Zodiac\|zodiac]]).  
Hogy a rendellenességet "hivatalosan" mi okozza, annak "kultúrtörténeti és egyéb vonatkozásai vannak," írja, Farkas, és utal arra, hogy Pap Gábor Sors-könyvében szól róluk, de aligha hihetjük, hogy a Szíriusszal jönne benne elő.  

![assets/Vizontoparadoxon_image3.png|invert_dark](/img/user/V/assets/Vizontoparadoxon_image3.png)  
Pálfi Ágnes József Attila költészete és a nagy Nap-év című Ősi Gyökér 2006/2. sz. megjelent cikkében is szolgáltat Pap Gábortól származó adatot. A hozzá való szöveg tőle nem érdekes; Pap Gábortól érdekesebb lenne, ha meg lenne a könyve.  
Amit itt a képen látunk, hasonló gondolat, mint amilyen nekem volt korábban. Csak nálam a tojás/ellipszis sokkal elnyújottabb.  

Henry Kroll témában (lásd diagramot [[N/Napunk bináris rendszerben\|Napunk bináris rendszerben]]) 90:1 elnyújtásról volt szó.  

Hogy pontosan hogyan néz ki az egész, nehéz megmondani. De azt szívesen megkérdezném Pap Gábortól, hogy jutott erre az elliptoid illetve tojásforma időre vonatkozó összefüggésére, valamint véleményét a [[P/Precesszió\|precesszió]] valós természetéről.  

Egyébiránt időnyúlásra utaló információt rejtenek a Puranák yugákra, az egyes világkorszakokra és azok hosszára vonatkozó adatai is, hiszen a 4:3:2:1 arányítás tendenciáját figyelembe véve az Oroszlán Aranykorához tartozna a 4 egység és 1 a Vaskorhoz, mely a Halak után a Vízöntőben folytatódik.  

Mint ahogy Pálfi Ágnes cikkéből [[K/Kereszt – fix kereszt\|kereszt – fix kereszt]] címnél írottak alapján kiderül, már Király Gyula Dosztojevszkij és az orosz próza (Akadémiai, Bp. 1983. 285-343.) című könyvében is végzett olyan elemzést, mely a Vízöntő paradoxonnal azonosítható időzavarral foglalkozik, mert (Pálfi) ezt írja:  
> Király Gyula a Shakespeare-dráma hősének és Dosztojevszkij Raszkolnyikovjának tipológiai rokonságát vizsgálva, intellektuális, pszichológiai és egzisztenciális ambícióik egyidejű, ám széttartó, illetve egymással ellentétes irányba ható aktivitásformáit elemezve valójában az apokaliptikus Vízöntő-korszak \[valóban az [[A/Apocalypse\|apocalypse]] és ez az új korszak egy és ugyanarra utal\] jellegzetes paradoxonára tapint rá: az "időzavar" problematikájának poétikai modellelemzését kísérli meg.  

![assets/Vizontoparadoxon_image4.jpeg|invert_dark](/img/user/V/assets/Vizontoparadoxon_image4.jpeg)  
Gyárfás Ágnes Az arany nyílvessző – Apokalipszis a turáni kultúrában című az Ősi Gyökér 2009/1. sz. megjelent cikkében hasonló ábrát és szöveget szintén közreadott. Lásd a csatolt képet.  

A Vízöntő paradoxon fő lényegét, Pap Gábor gondolatai alapján pár mondatban össze lehet foglalni, ahogy Dobos Csanád megteszi:  
> A [[P/Precesszió\|precesszió]]s, 26000 éves menetben nincs önálló Vízöntő világkorszak. A Vízöntő időszak ráhullámzik a szomszédos Halak és Bak precessziós jegyekre, ezzel időanomáliát hoz létre. Ez a vízöntői időhiány által keletkezett időcsúszás végül az Oroszlán világkorszakban rendeződik.
> 
> Továbbá a precessziós Vízöntő időszak helyén időszakadék tátong, mely által az IDŐ, mint fogalom elveszti az értelmét. (Ahogy Odüsszeusz a Kalüpszói időszakadék homályába zuhant, úgy az emberiségre is ez a sors vár(hat), hiszen már itt szerencsétlenkedünk az időszakadék szélén. De ahogy Odüsszeusznak, úgy talán nekünk is van még némi reményünk, hogy lesz majd valaki, aki önfeláldozóan a Távolban Harcol értünk – de ehhez méltónak kell lennünk erre.)  

![assets/Vizontoparadoxon_image5.png|invert_dark](/img/user/V/assets/Vizontoparadoxon_image5.png)  
A mellékelt képhez kapcsolódó Dobos Csanád (Odüsszeai Napút-elemzéséből való) magyarázata (illetve annak kivonata):  
A szomszédos Halak és Bak világkorszakokra ráhullámzó Vízöntő világkorszak lényegében "megduplázza" önmagát, mely a duplázódás a Vízöntő dekádjait is érinti. A "nyitott könyv" ábrán ezért tükröződik tengelyesen a vízöntői ráhullámzás a dekádjaival együtt. Az eredeti három dekádnyi idő helyett immár 6 dekádnyi időt fed le a szétáramló Vízöntő világkorszak, mely egyben megfeleltethető Telemakhosz 6 napi utazásának is.  

![assets/Vizontoparadoxon_image6.png|invert_dark](/img/user/V/assets/Vizontoparadoxon_image6.png)  
Ahogy a "nyitott könyvlapok" dekádjai egymásra hullámoznak, úgy az eposz indulásánál a napok eseményei is ismétlődnek. Ezért Telemakhosz számára kétnaponként duplázódva jelentkeznek az események.  
Azaz az időszakadékból kiáramló hullámok vízöntő dekádja az első és a hatodik dekád fölött (a nyitott könyv mindkét szélénél) azonos időt eredményez- a vízöntő világkorszak azonos vízöntői dekádjait! A vízöntő paradoxonnak megfelelően az eposz kezdetekor az események egymásba mosódnak, nincsenek tisztán elkülönült dekád időszakok, mint ahogy elkülönült napok sem. Ezért ismétli magát szinte minden esemény kétszeresen az eltelt napok alatt. És hasonló ismétlődés tapasztalható az első és a hatodik nap is. Ez a két nap is egy újabb párost alkot, annak ellenére, hogy a hagyományos lineáris időgondolkodásban nincsenek egymást mellett.  

Időanomália az Arthúr-legendában is megtalálható:  
Az isteni fátyol, a tipikus vízöntői attribútum, mely betakar, láthatatlanná tesz – ez menti meg Odüsszeusz életét. Az isteni kegyelem tárgya (jelen esetben az Inó fátyla) – mely a vízből érkezik s melyet (a használat után) majd a vízbe kell visszahajítani. (Ismerős motívum az Excalibur, Arthur király csodakardja történetéből, mely isteni ajándék szintén a víz tündérétől származik és hozzá kell majd visszajutatni). Az Excalibur történetben is szintén fontos szerepet játszó szikla (a Bak jegy attribútuma) és a víz (a Halak jegy jelképe) ilyen szoros kapcsolata évezredek óta a HALAK – BAK kapcsolatra utal. Továbbá ha az időmenetben is "zavar" támad, akkor ez már egyértelműen a Vízöntő paradoxon jelenlétét jelzi. És az idő-anomália szintén megtalálható mind az Arthur legendában, mind pedig az Odüsszeiában is. Arthur mondakörben Merlin (kis sólyom) varázsló személyéhez kapcsolódik az időzavar, ki az időben fordított menetben él, kinek az élete a jövőből indul és a múlt felé tart. Az Odüsszeia esetében pedig majd a részletes Napút elemzés tárja fel e időanomália többszörös jelenlétét, mely egyben az eposz Napút szerkesztésének egyik kulcs eleme is.  

Dobos Csanád írja szintén:  
Vajon mennyire tekinthetők újabb kori módosításoknak azok a "képek", melyek az Újszövetségből oly ismerősek számunkra? Eredeti újszövetségi "képek" ezek, vagy inkább régi asztrológiai szimbólumok, melyek új jelentéssel gazdagodtak csak a kereszténység kialakulásával? Elég legyen Héliosz nyárson mozgó, bőgő húsaira utalni, melyek a feltámadást is megidézhetik a Kos jegyben. Vagy ugyanazon énekben, a fügefán függő Odüsszeusz képe, esetleg az Újszövetség Jelenések Könyve híres Vízöntő paradoxont jelképező látomásbeli angyalának asszociációja, ki az egyik lábával a tengeren, a másikkal a földön áll.  

[Ezen](https://youtu.be/ndTt0X4UZmU) Ne Legyen Áldozatos Felgyorsuló események és gyorsuló idő 1. rész című műsorban Pap Gábor 10:00 körül szól az [ezen](https://en.wikipedia.org/wiki/End_time) Wiki oldalon is taglalt utolsó időkről, a felgyorsult idő Bibliában, Máté evangéliumában megtalálható utalását kiemelve (a "választottak" természetesen nem zsidókra utalnak) (Pap Gábor kiemeli, hogy mindkét a Szentírásnak nevezett egység Újszövetségi részéből származó felhívás, számunkra hordoz, félreérthetetlen információt):  
Mt 24.22  
Ha nem rövidülnének meg azok a napok, nem menekülne meg egyetlen ember sem. De a választottak kedvéért megrövidülnek azok a napok.  
A Dobos Csanád által említett másik igehelyről 12:10-nél szól, a Biblia utolsó könyve, a Jelenések könyve, 10. részéből (Károli Gáspár fordítása; angyal a könyvvel és János evangélista története):  
1\. És láték egy másik, erős angyalt az égből leszállani, a ki felhőbe vala öltözve; és a fején szivárvány vala, és az orczája olyan vala, mint a nap, és a lábai mint a tűzoszlopok;  
2\. És a kezében egy nyitott könyvecske vala; és tevé a **jobb lábát a tengerre, a bal lábát pedig a földre**;  
3\. És kiálta nagy szóval, mint mikor az oroszlán ordít; és mikor kiálta, megszólaltatá a hét mennydörgés az ő szavát.  
4\. És mikor a hét mennydörgés megszólaltatta az ő szavát, le akarám írni; és az égből szózatot hallék, a mely ezt mondá nékem: Pecsételd be, a miket a hét mennydörgés szóla, és azokat meg ne írd.  
5\. És az angyal, a kit láték állani a tengeren és a földön, felemelé kezét az égre,  
6\. És megesküvék arra, a ki örökkön örökké él, a ki teremtette az eget és a benne valókat, és a földet és a benne valókat, és a tengert és a benne valókat, hogy **idő többé nem lészen**:  
7\. Hanem a hetedik angyal szavának napjaiban, mikor trombitálni kezd, akkor elvégeztetik az Istennek titka, a mint megmondotta az ő szolgáinak a prófétáknak.  
8\. És a szózat, a melyet hallottam az égből, ismét szóla nékem, és monda: Menj el, és vedd el azt a nyitott könyvecskét, mely a tengeren és a földön álló angyal kezében van.  
9\. Elmenék azért az angyalhoz, mondván néki: Add nékem a könyvecskét. És monda nékem: Vedd el és edd meg; és megkeseríti a te gyomrodat, de a te szádban édes lesz, mint a méz.  
10\. Elvevém azért a könyvecskét az angyal kezéből, és megevém azt; és az én számban olyan édes vala mint a méz; és mikor megettem azt, megkeseredék az én gyomrom.  
11\. És monda nékem: Ismét prófétálnod kell néked sok népek és nemzetek, és nyelvek és királyok felől.  
Pap Gábor úgy magyarázza, hogy a víz és a föld itt elemekről van szó, csak a gond ott van, hogy ez évkörön/állatkörben nem kerül egymás mellé egy víz- és földelem, csak úgy, hogy a kettő között egy levegő elem van. Pap Gábor úgy magyarázza, hogy az angyal a (Halak hónapjával szemben lévő) Szűznek a megfelelője. Azt mondja, hogy levegőre (elemre) nem tud lépni \[nem, mert ő maga a levegő elem\]: a \[[[Zodiákus-ember\|zodiákus-ember]] testtájékjai között éppen a lábnak megfelelő\] Halak az egyik oldal, ami vizes jegy, a másik oldalon a Bak van (fentebb Dobos Csanádnál ugyanígy ez a két elem kiemelt), ami egy földes jegy: azaz a Vízöntő jegyét (nem említve) átugorva a szöveg értelmezése alapján a Vízöntő kiiktatódik (valójában, ahogy lentebb is megfogalmazódik: **az angyal maga a légies-tündéri Vízöntő**). Itt Pap Gábor a Jel. 10. szövegét úgy adja elő emlékezetből (jól), hogy az angyal (aki a hírvivő, ugye, görög hozzákapcsolt(?) jelentéssel) szerint "idő többé nem lészen," bizonyítván tételét. Utána folytatódik a Jelenések könyve: nem világvégéről van szó tehát (ahogy az éppen ehhez a témához tartozó, János Jelenések könyve kapcsán és fentebb is említett [[A/Apocalypse\|apocalypse]] címnél sem arról volt szó: a bibliai apokalipszis valójában a [[V/Világ négy oszlopa\|Világ négy oszlopa]], "angyala" oldaláról vizsgálandó), hanem az idők végezete. Ez az idők végezete az, amihez közeledve felgyorsulnak az események. Itt körülírja a Vízöntő paradoxon időszakadékát: mert ha én lefelé megyek, annak a vetülete rövidebb; ha ezt én egy vízszintesre vetítem fel, akkor olyan, mintha az idő összeszűkült volna; nem szűkült össze, csak lefelé megyünk (íves lett, nem pedig egyenes). Az időszakadékba való beesés jelenti azt, amit a bibliai szövegben úgy említenek, hogy "az idő többé nem lészen."  
Itt viszont sajnos Pap Gábor az emberek által robotmunkára/profittermelésre és eszetlen programozott magatartásra fordított időről (és a túlszaporodást eredményező övön aluli részek által mutatott teljesítményről) szól, nem csillagászati-precessziós hátteréről...  

Amikor Pap Gábor (a [[S/Szűz\|szűz]] címnél is taglalt) az angyal = Szűz összefüggésről beszél, akkor jut eszembe, hogy az [[A/Angel\|angel]] = [[A/Angle\|angle]], azaz a világ négy oszlopának egyikéről, korszakváltó sarokpontról van szó. (Az angyal, ahogy [[S/Sátán\|Sátán]] címnél [[L/Lucifer\|Lucifer]] részben is szó volt róla, csillag(kép)re utal.)

![assets/Vizontoparadoxon_image7.png|invert_dark](/img/user/V/assets/Vizontoparadoxon_image7.png)  

A fentebb említett Pálfi Ágnes József Attila költészete és a nagy Nap-év c. Ősi Gyökér 2006/2. sz. megjelent cikkében bemutatott Dürer (Dürer ismét csak előjött [[A/Apocalypse\|apocalypse]] címnél is) fametszeten \[tökéletes látja meg, hogy\] **a Vízöntő képviselője a testetlen angyal** – egyik lábazatával a víz (Halak), a másikkal a föld (Bak) közegében. (Nyilván Dobos Csanád erre a képre utal Dürertől.)  

Erről az egyik lábbal a vízben, másikkal a földön állásról lásd még Tarot-lapot [[S/Swastika\|swastika]] címnél.  
[[S/Sánta\|Sánta]] címszó alján is szerepelt ez a téma Robert Graves tollából.  
([[K/Küszöb\|Küszöb]] címnél, anya szülése kapcsán is szó volt egyik lábbal egyik, másik lábbal másik oldalon állásról. A kórógyi regősének szövegében is megtaláljuk; lásd [[B/Bal és jobb\|bal és jobb]].  
L. Kecskés András A magyar zene évezredei 1. rész c. az Ősi Gyökér 2018/1-2. sz. megjelent cikkében meg arról szól, hogy a sumér Enmerkar-eposzban így regélnek: "Egyik lábával a csónakban áll, a másikkal a meredek partra lép.  
")  
Jankovics Marcell Mély a múltnak kútja c. könyvének 61. oldalán talált adata szerint ez eredetileg csillagászati sarokpont-jelkép volt, tehát jelen esetben a [[V/Világ négy oszlopa\|Világ négy oszlopá]]nak egyik oszlopáról ([[F/Fomalhaut\|Fomalhaut]] régen a Vízöntőhöz tartozott) van szó.  
Hangsúlyos lehet a [[L/LÁB\|láb]]a Mithrának (lásd képet [[M/Mithra és a bika\|Mithra és a bika]]) is, de nem Vízöntő-kapcsolatban. Hangsúlyos volt még Ozirisz [[L/LÁB\|láb]]a a [[D/Dzsed\|dzsed]]-oszlop kép-elemzésnél is.  
[[D/Daru\|Daru]] címnél szintén még volt szó egy lábon állásról.  

![assets/Vizontoparadoxon_image8.png|invert_dark](/img/user/V/assets/Vizontoparadoxon_image8.png)  

Alexander Hislop könyvéből származó képét idetéve is egyértelmű, hogy az élet körforgását szimbolizáló [[K/Kígyó\|kígyó]] lábbal való eltaposása is arra utal, hogy a két láb két világhónapon áll ill. az új világhónap kezdete hozza el a halált-megújhodást (Vízöntő?). Minden továbbit lásd [[K/Kígyó\|kígyó]], vagy inkább a még több infót tartalmazó [[S/Sárkány\|sárkány]].

[[S/Sarok\|Sarok]] kapcsán is szóba került futólag a téma.  

[Ezen](https://youtu.be/2Ed8jK8UlNM) Ne Legyen Áldozatos Felgyorsuló események és gyorsuló idő 2. rész című műsorban irodalmi összefüggésekben gondolkodva folytatja Pap Gábor.  
Amikor 2:20-nál Pap Gábor a [[T/TÉR\|TÉR]] szó kimondásánál kezével a levegőbe egy függőlegeset és (alul, amolyan [[T/Talp\|talp]]asan[^1]) egy vízszinteset húzott, akkor ötlött fel, hogy ez a tér = [[T/Tree\|tree]] áldozati karó is lehet egyben. ([[T/TÉR\|TÉR]] és [[T/Tree\|tree]] címhez is bekerült és [[I/Idő#Kétféle idő\|kétféle idő]] cím/alcímhez is.)  

A Pap Gábor féle asztrálmítoszi keretrendszer elméletét követő Born Gergely A kettőskereszt mint kulcs c. az Ősi Gyökér 2019-20/1-4. sz. megjelent cikkének térre és időre (előbbi Jupiter, utóbbi Szaturnusz) vonatkozó passzusát lásd [[T/Téridő\|téridő]].  

Előtte Madách Imre Az ember tragédiájából idézett (Madáchnál a tér és az anyag egyetlen tételnek számít és az eszme hozta létre):  
> Gábriel arkangyal (így köszönti az Urat):  
> *Ki a végetlen ürt kimérted,  
> Anyagot alkotván beléje,  
> Mely a nagyságot s messzeséget  
> Egyetlen szódra hozta létre:  
> Hozsána néked, Eszme!*  
> Mihály arkangyal (emígy köszönti az Urat):  
> *Ki az örökké változandót,  
> S változatlant egyesíted,  
> Végetlent s időt alkotva,  
> Egyéneket és nemzedéket:  
> Hozsána néked, Erő!*  

Itt mondja Pap Gábor, hogy két kiterjedése van az időnek, az emberi minőség szempontjából: az is egyén időegysége a 365/366 napból áll kis napév, míg a nemzedéké a [[P/Precesszió\|precesszió]]snak nevezett [[N/Nagy Év\|Nagy Év]] (25920 kis év).  
Az időt az emberhez viszonyítva teremti meg Madách Ura/Teremtő.  
9:05-tól szól arról, hogy Az ember tragédiájában az idő felépítését tekintve szétáradó és a négy elemet (elementált) is magába foglalja. Említi itt az ötödik elemet: Kínában [[K/Közép\|közép]]nek nevezik, nálunk élőfának: ez viszi az életet bele, ez van a központjában, csak ez már egy másik dimenziót nyit meg (ezt már nem tudom síkon megjeleníteni).  
Itt tér vissza oda, hogy az elemrendszerben a [[L/Levegő\|levegő]] elemmel gond van (említi a trigonokat is). Mi a gond vele: nem lehet megszámolni. Ellenben a tűzzel és vízzel (a tűz – ahogy alkímiai jele is mutatja – a felfelé való mozgást, a víz a lefelé való mozgás irányát jelzi), a levegő széjjel megy: nem tudom megfogni. Az évkör tekintetében pedig besorolni sem tudjuk.  
Az ezen egész rendszeren belül a legmozgékonyabb időegység a Vízöntő. De később úgy fogalmaz: az Vízöntőnek időegysége nem lévén a két szomszédja idejéből gazdálkodja ki a maga jelenlétét úgy, hogy a normális esetben vett tér 3 dimenziója plusz idő 1 dimenziójából az idő itt kiesik (mondhatni a tér négy dimenziója érvényesül, de mivel a négy együtt nem maradhat, szétlöki egymást két sík-dimenzióra, és ezek ráterülnek mind a két szomszédjára) (elmondja, hogy ismerjük a síkhullám fogalmát, tehát mi itt az érthetetlen[^2]?).  

[Ezen](https://www.youtube.com/watch?v=LnQ71ITYY0E) Ne Legyen Áldozatos Felgyorsuló események és gyorsuló idő 3. rész című műsorban a kérdést népművészet szempontjából elemzi Pap Gábor.  
3:40-nél, egyfajta összegzésül az eddig elmondottakhoz, azt mondja, hogy a Vízöntő önálló idő-dimenzióval nagyon szűkösen rendelkezik, ha egyáltalán.  
11:55-nél mondja el megint, hogy itt történik az időszakadék, de kimondja az a fogalmat is, hogy idő-nullázódás, ami azért érdekes, mert az [[I/Idő nullpontja\|idő nullpontja]] cím végszavaként is elmondtuk:  
[[H/Halak csillagkép\|Halak csillagkép]] címnél kimondtuk, hogy ez a jegy a kis éves és a Nagy Éves évkör utolsó fázisa, maga a Halál. Ezért **az idő nullpontja nem lehet más, mint az a pont, amikor a tavaszpont áthalad a Vízöntőbe, a kezdő jegybe**. [[T/Tavaszpont\|Tavaszpont]] címnél arról volt szó, hogy ennek mérési-ellenőrzési módja bajos, így a mayák által alkalmazott módszer követése célravezető (de az is bajos, mert hogyan látom jól, hogy miként és mikor halad át a Nap a Tejútközponton: kell egy Jupiter-Szaturnusz együttállással is számolni és lám 2020. december 21-én volt is egy ilyen, épp a Vízöntő csillagképben!).  
A Vízöntővel kezdődik a Nagy Év fényes félévének megfelelő 13000 év: ha úgy tetszik, ez a "kis éves téli napfordulónak" megfelelő időpont. De lényegében ezt tárgyalja John M. Jenkins is könyveiben. Nem lehet tehát más a precessziós idő nullpontja mint ez a (tulajdonképpen majdnem mostani?) pont.  
19:20-nál a sok kitérő után végül szóba kerül az Illyés Gyula Hetvenhét magyar népmese című válogatásában megtalálható székely népmese, [[A/Az igazmondó góbé még igazabb kalandjai mese\|Az igazmondó góbé még igazabb kalandjai mese]], mely érdekessége, hogy egyes szám első személyben kerül előadásra (azaz nincs valódi történet, csak az általam megélt; ahogy mondja, hogy a magyar mesékben csak a Vízöntő-mesékre jellemző), valamint hogy kétféle időben és térben zajlanak az események.  

A Ne Legyen Áldozatos Felgyorsuló események és gyorsuló idő 4. rész című műsorban nem esik szó Vízöntő paradoxonról. Azon műsor adatai [[I/Idő\|idő]], [[F/Fény és sötétség\|fény és sötétség]] és más címekhez kerültek.  
[[S/Szűz csillagkép#Szűz mint kezdet\|Szűz mint kezdet]] cím/alcímnél is szerepelt:  
[Ezen](https://youtu.be/2Ed8jK8UlNM) Ne Legyen Áldozatos Felgyorsuló események és gyorsuló idő 2. rész című műsorban 13:00-nál Pap Gábor arról szól, hogy a 12-ről 10-re, pontosabban a megfoghatatlan levegős elemekhez tartozó Mérleg, Ikrek és Vízöntő kivételével 9-re redukált zodiákus rendszerben **az 1-es a Szűz: ott indul el a "megszámlálhatóság"** (általában az analízis, mint olyan, ahogy fogalmaz).  
[Ezen](https://youtu.be/a7QGH5HFcf0) Ne Legyen Áldozatos Vízöntő paradoxon 1. rész című műsorban 18:00 körül ismét elmondja tulajdonképpen ugyanezt, míg a következő, [ezen](https://youtu.be/LdC6IeVPshY) Vízöntő paradoxon 2. rész c. műsorban 7:45-nél ismét kimondja, hogy nemcsak a Vízöntőé, hanem a Mérleg és Ikrek ideje is kiesne ("szétáradt").  

Ezzel kapcsolatban annyi a megjegyzésem, hogy a Vízöntő esetében még elhinném, hogy időanomália előfordulhat, de a másik két jegyben nem látom indokoltnak, a Szíriusszal való kapcsolatunk tükrében.

A másik megjegyzésem [[Z/Zodiac\|zodiac]] címnél is szerepelt. Pap Gábor több előadásában fogalmazott úgy, hogy a 12 jelből álló zodiákus 10 jegyre korlátozódik és ezzel az [[O/Oroszlán-Vízöntő tengely\|Oroszlán-Vízöntő tengely]] "kiesik," azzal, hogy virtuális, egészen másképp viselkedik, mint a többi tengely. Most pedig már arról beszél, hogy 9-re csökkenne, mivel mindhárom levegős elemhez tartozó jegy (Vízöntő, Ikrek, Mérleg) kiesik. Az Oroszlán viszont nem levegős, akkor az miért esett volna ki? Pap Gábor tétele nincs megfelelően kidolgozva, ezért találunk ellentmondásokat. A gond mindig az minden kutatónál, hogy nincs bizonyos információk birtokában (jelen esetben a precesszió valódi okát nem ismerik), vagy más, kevésbé fontos információnak (Szűz extragalaktikus szuperhalmaz például) túl nagy jelentőséget tulajdonít.  
Arról is kell szólni, hogy régen a Skorpióban benne volt a Mérleg. Lehetséges, hogy a levegős elemekkel régen nem számoltak volna?  

9:30-nál tér vissza a dimenziók kérdésére és matekozza ki az igen meglepőt: a szokványos négy dimenziónkra (3 tér és egy idő) rárakódik kettő a Vízöntőből és ebben a korban (és a Bak korszakban is akkor) 6 dimenziót kell megélnünk. Akár értelmezhetnénk úgy is, hogy a 2160 év utolsó harmadára jellemző ez leginkább? Vagy itt dekanátusokkal nem lehet számolni? Nos, 10:50-nél Pap Gábor is szól a Krisztus születését követő 720 évről (2160/3=720). Szóba hozza [[B/Bizánc\|Bizánc]]ot, hogy ez lenne a Vízöntőre való utalás...(19:10-nél szóba hozza Bizánc lobogóját, de nem azt mondja, amit vártam.)  
Amit utána mond Jézus Jordánban ("az energiaforrásban") való megmerítkezésről és az extra két dimenzió felvételéről, számomra tudálékoskodás. Nem beszél [[J/Jézus\|Jézus]] avatár szerepéről és a Tejútról. A végén még a többlet-dimenzióban a televíziók és mobilok 2D-s síkképernyőjét és az ott folyamatosan tolt maszlagot, befolyásolást láttatja, amellett, hogy megemlíti, hogy a keleti állatövben a Vízöntőnek a Majom felel meg, melynek nincs belső késztése, ahogy annak a tömegembernek sincs, amely "embertípus" ennek a kornak a jellemzője.  
Akkor, amikor a többlet-dimenzió kapcsán az ezen nemkívánatos felületekről kapott szennyet taglalja, meggyőzőbb, valamint még a végén elmondja, hogy több, akár természettudományos tényt lehetne felvonultatni, de legyen elég a népi és vallási.  
Az mondjuk más kérdés, hogy a testi-fizikai többlet éppen a Szűzben kellene megmutatkozzon, mert a Szűz-Halak tengelyen a Szűz a testi, a Halak(ban érvényesülő Vízöntő minőség) lelki-szellemi kellene legyen. De Pap Gábor erre is nyilván tudna magyarázattal szolgálni...  

Noób Árpád A repülő farkas útja az évkörben című, A farkas, a róka, a tyúk és a kakas mesét elemző Ősi Gyökér 2006/1. sz. megjelent cikkében az [[A/Árok\|árok]] amelyhez a szereplők érnek és melyek közül a farkas az egyedüli, aki nem tudja átugorni ezt az árkot (a mese egy más változatában a sáncot), a Vízöntő paradoxon. Már maga a farkas is nála nem a [[F/Farkas csillagkép\|Farkas csillagkép]], hanem a Kos csillagjegy holdháza.  
Azt azért jegyezzük meg gyorsan, hogy a [[T/Tejút\|Tejút]] éppen a [[N/Nyilas-Ikrek tengely\|Nyilas-Ikrek tengely]]re húzható, így végül is a két dolog megfelel egymásnak (a váltóvonal a precessziós Nagy Évben a Halak-Vízöntő és a Szűz-Oroszlán között van).  
Az, hogy a mese szerint a farkas [[H/Három nap\|három nap]]ig marad az árokban, mert nem tud kimászni egyedül, megint mond valamit, de elsősorban a Farkas csillagképre utalóan, hiszen a három nap a téli napfordulóval kapcsolatos. Noób megint máshogy számol[^3] és lehet, neki van igaza.  

Fodor András József Templomok és angyalok advent környékén című az Ősi Gyökér 2007/1. sz. megjelent cikkében is foglalkozik a paradoxonnal. Amatőr de vannak jó gondolatai (nyilván Pap Gábor nyomán).  
Fodor András József A Csontváz Asszony című eszkimó népmese elemzése c. az Ősi Gyökér 2007/1. sz. megjelent cikkében ismét az Oroszlán-Vízöntő tengelyre építi elképzelését.  

[[A/Apple\|Apple]] címnél lásd még egy (erőltetett?) Vízöntő paradoxonos Nagy Éves értelmezést.  
Szó lesz a Vízöntő paradoxonról [[E/Enki\|Enki]]/[[E/EA\|Ea]] számánál, a [[N/Negyven\|negyven]]nél is.  
Born Gergely A kettőskereszt mint kulcs című az Ősi Gyökér 2019-20/1-4. sz. megjelent cikkében is tesz rá utalást (precessziós évkörben említi a Vízöntőt, ha a paradoxon szót nem is).  

## A Vízöntő paradoxon bírálata

Az kétségtelen, hogy [[P/Pap Gábor\|Pap Gábor]] valamire ráérzett, de pontosan ő sem tudja/fejti ki, mire. Miről is van itt a háttérben szó? Arról, hogy [[H/Halak korszak\|Halak korszak]]kal lezárul a sötét félév feltételezhetően [[T/Tizenháromezer év\|tizenháromezer év]]ig tartó időszaka, utána a Vízöntőbe lépve kezdődik a Nagy Év fényes fele.  
Amit itt tudni kellene, hogy mi okozza a [[P/Precesszió\|precesszió]]t. Ez az első kérdés. Mert ha nemcsak a Földre vonatkozik, hanem az egész naprendszer mozog, akkor könnyen lehet, hogy itt, a Halak-Vízöntő határpontján a Naprendszer a kis éves solstitium téridőpontjain bekövetkező megálláshoz hasonlíthatóan lelassul és erre vonatkozna az, hogy (egy darabig) (mintha) megáll(na) az idő. A Vízöntő ettől még nem esne ki, véleményem szerint.  
[[K/Kali Yuga\|Kali Yuga]] címnél is írtam, hogy a Vízöntő korszak is hozzá tartozna:  
A Kali Yugát több helyen a Halak korszakkal feleltettem meg, a Hal>Kali váltás alapján haladva is. De valójában úgy gondolom, hogy a Kali Yuga puranák szerinti 432000 éve valójában nem 2160, hanem 4320 év, mert nemcsak az imént említett [[H/Halak korszak\|Halak korszak]], hanem a [[V/Vízöntő korszak\|Vízöntő korszak]] is beleszámolódik (igaz, az még Pap Gábor szerint kiesne). Az analóg kettősórán ha a precessziós időrend Halak és Vízöntőjét keresem, akkor az 5-6 óra között van a Halak és 6-7 között a Vízöntő. Itt, a kettő váltásánál állna meg az idő, vagy inkább: a Naprendszer annyira lelassul, mint a kis éves solstitium téridőpontjain (ahhoz hasonlíthatóan).  

## Lábjegyzetek

[^1]: Lábjegyzet:  
[[T/T\|T]] és [[M/Mony\|mony]] címnél volt arról szó, hogy a T betű fejjel lefelé fordítva talpas keresztnek is hívhatnók, és mit ad Isten, [[T/Talp\|talp]] szavunk is t-előhangos. A feje tetejére, talpára állított T egy hímtagot formáz a két herével.  
[[T/T\|T]] címnél a szexualitás kapcsán taglalt [[I/Íj és a nyíl\|íj és a nyíl]] témáról is volt szó.  
[[T/Terebra\|Terebra]] címnél pedig írtuk még:  
Fontos itt, hogy a (gimlet-féle) furdancs T-alakú, azaz keresztet formáz, valamint hogy az egész alkalmatosság íjat és nyilat is formáz; ezért is került be [[I/Íj és a nyíl\|íj és a nyíl]] címhez is a kép.  

[^2]: Lábjegyzet:  
[Ezen](https://www.youtube.com/watch?v=LnQ71ITYY0E) Ne Legyen Áldozatos Felgyorsuló események és gyorsuló idő 3. rész című műsorban 9:55-nél mondja mindezt valójában már.  

[^3]: Lábjegyzet:  
A 3 nap jelképes. Utalhat egy meditatív állapotban töltött időre, egy elrévült időszakot jelez. Érdekes, hogy ha a Farkas holdháztól előre vagy hátra számolunk három holdházat madarakhoz jutnak. Ez azért is érdekes, mert a "huncut" farkasnak "kis madárkák" segítenek kimászni az árokból. Ha előre számolunk hármat, akkor a Bika csillagjegy Fecske vagy Galamb holdházához jutunk. Ha hátra számolunk hármat, akkor a Halak csillagjegy Kakas vagy, a Madár nevű holdházához érünk vissza. Azonban a mesében nincs megnevezve a madár fajtája, csak az, hogy "kis madárkák". Tehát akkor itt egy általánosabb dologról van szó. Ezért itt a halak csillagjegyben vagyunk, ide révült vissza a farkas. Ezek a madárkák kegyelmet hordoznak, és segítséget a szárnyuk alatt. Segítenek is, mert a farkas sírása, könyörgése és ígérete rávette őket arra.  