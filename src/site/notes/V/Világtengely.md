---
{"dg-publish":true,"permalink":"/V/Világtengely/","title":"Világtengely","created":"2025-09-24T16:59","updated":"2025-09-24T17:00"}
---


# Világtengely

A Föld északi és déli sarkpontján fektetett egyenest – a Föld forgástengelyét – mindkét irányban a csillagos égboltig meghosszabbítva, megkapjuk az égbolt [[T/Tengely\|tengely]]ét, a Világtengelyt.  

Az égbolt látszólagos körforgása  

A Föld 24 óra alatt egyszer megfordul a saját tengelye körül. Mint ahogy a Földnek Nap-körüli keringése okozza a látszólagos Nap-mozgást, ugyanúgy a tengelykörüli forgása az égbolt látszólagos mozgását okozza. Az égbolt tengelyének északi és déli sarkpontjai, minthogy ezeket a Föld forgástengelyének meghosszabbításai jelölik ki, mozdulatlanok maradnak, de az egész égbolt mintha e világtengely körül forogna. Ha felnézünk a csillagos égre, időről-időre észrevehetjük, hogy például a Göncöl-szekere elfordult a Sarkcsillag körül. Az égbolt mozgását persze legfeltűnőbben azon az égi övezeten vehetjük észre, amely a két mozdulatlan égi sarkponttól legtávolabb van. Ez az övezet az egyenlítő körül terül el. Az ekliptika csak kis fok alatt tér el az egyenlítőtől, ezért az ekliptika mentén húzódó állócsillagképek övezete, az ebben elhelyezkedő Nappal, Holddal és bolygókkal együtt, feltűnő, nagy körben vonul át fölöttünk a forgó égbolton. Minél inkább közelítünk a földi egyenlítőhöz, annál magasabbra ível ez a kör a fejünk fölé; minél jobban közeledünk az északi vagy déli sarkhoz, annál alacsonyabban látjuk.  

#### Berényi László Géza Hogyan lett a Köristen tudatból zsidókeresztény hit?...  

...című Ősi Gyökér 2012/1. sz. megjelent munkájában írja ([[S/Szentháromság\|Szentháromság]] címnél bővebben képpel szerepelt):  
> HeRmész TriszMeGiSztosz (A "háromszor magasztos", (MaG-osztós!) Smaragd Tábláján olvasható a kinyilatkoztatás, ami segítségünkre lehet: "Ami fent van Az, mint ami lent van és ami lent van Az mint ami fent van, hogy beteljesítse az egy csodáját!" Más szóval az Ég és a Föld közös [[T/Tengely\|tengely]]re fűzhető (**Világtengely**, "Axis Mundi"), összetartozik, egymástól el nem választhatóan [[E/Egy\|EGy]]!  

#### Berényi László Géza Kaptok majd jeleket tőlem (Jézus anyanyelve magyar volt?)...  

...című az Ősi Gyökér 2010/4. sz. megjelent cikkében újfent:  
> A világtengely az "egytengelyű dualitásról" ismerszik meg, ami a kapukon jól felismerhető. Két pólus: (KöR / növény + iS ) két oldalnézetével tükörképben ábrázolt élőlény és a (kettőt összekötő) közös szimmetria TeNgely alkotja a háromságot. (KöR-iS-TeN). Mindezek az "oldalnézeti világmodellek" családjába sorolható jelképegyüttesek, melyeknél a TeNgely oldalról nézve, valódi nagyságban látszik. (A "felülnézeti világmodell" esetében a tengely egy (közép)ponttá zsugorodik.)  

Merőleges rá az [[E/Égi egyenlítő\|égi egyenlítő]]. Lásd még [[E/Ecliptic\|ecliptic]].  