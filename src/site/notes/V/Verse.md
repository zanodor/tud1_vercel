---
{"dg-publish":true,"permalink":"/V/Verse/","title":"Verse","tags":["Englishtexttranslated"],"created":"2025-05-01T10:22","updated":"2025-06-20T23:36"}
---


# Verse

Versszak, angolul. Létezik még kicsinyítve is az angolban: `verselet` és `versicle`. `Vers` szavunk viszont átvét, CzF adata szerint is:  
> Ezen jelentésekben a ,vers' szót a latin `versus`-ból kölcsönzöttnek tekinthetjük, melyből az általán más nyelvekbe is átment, például a németbe `Vers`, a francziába `vers`, az angolba `verse`, az olaszba `verso` alakban stb. stb. A latin versus-t pedig a nyelvészek a `verto` szótól származtatják.  

A latin `verto` szó is ezen forgást jelentő vers gyökből származhat. Mi gátol akkor bennünket magyar szónak venni vers szót? CzF is megengedi:  
> E szerént az tökéletesen összeüt a magyar 'vers' törzs eredeti jelentésével is. Mi nem azt teszi, hogy a latin a magyarból vette, hanem hogy a nyelvek szelleme sokakban találkozik, különösen a különböző nyelvekbeli gyökök gyakran egyeznek egymással, a nélkül, hogy elhatározni lehetne, vagy kellene, melyik nyelv vett át valamit a másiktól.  

Egyébiránt [[S/Strophe\|strophe]] = strófa alapfogalmában is a fordulat van meg.  

Annyit még mindenképp ide kell csatolni, hogy versmondó versenyek ősrégi idők óta lehetnek, így a [[V/Verseny\|verseny]] szó maga is lehet a latin alapja, mely visszatérhetett magyarba versként.  
Párhuzamot látszik mutatni vele a kelt-ír nyelv is, miután `báire` = verseny, `bard` = bárd.  
(A ver igénk, mint ütemet verni, szintén köthető vershez, hisz a versek dalköltemények voltak. [[T/Tale\|Tale]] is [[D/Dal\|dal]] szavunkból ered.)  

A [[V/Varsa\|varsa]] címnél írottakat is lásd: ott arról szóltunk, hogy a varsa (mely akár orsó is lehetne), tökéletesen megfelel az év jelentésének. Körbeforgás a V-R jelentése is.  

Virág Kálmán a sorvégi azonosságokra azt mondja egy verésesek, innen a vers elnevezése. A ver szavunk olyan, mint az üt; sok alapszó ezekből indul ki, Virág Kálmán szerint. Viszont, ahogy üt szónál Nap jelentésű UTU etimont, itt ver szónál BAR (variánsai PUR, PAR, PER) etimont lehet felhozni.  

#### Magyar Adorján Csodaszarvas...  

...című könyvében tökéletesen leírja hogy a vers neve azért vers mert a sorokat váltva (egymás után egymás közt váltogatva) ketten adták elő (ver igénk is szóba kerül):  
> A párhuzamos gondolatritmus eredete a következő: Ősidőkben, bizonyára legkésőbben még a cölöpépítményes korban, de valószínűleg még a Jégkorszakok előtt, vagy valamely Jégkorszakközben, azaz Aranykorunkban, őseinknél, ha talán nem is minden törzsünknél, az volt a szokás, hogy **az epikus költeményeket, meséket, regéket ketten mondották**, éspedig mindig versben énekelve, de természetesen nagyon egyszerű, epikai elbeszéléshez illő dallammal.  
> Az egyik, vagy is az előénekes, a sorpárok első sorát, a másik pedig második sorát énekelte, amely második sor tehát körülbelül ugyanazt mondotta de más szavakkal kifejezve, vagy pedig egy hasonlatot tartalmazott. Amidőn így ketten énekeltek: vagy egymás mellett ültek és karjaikkal egymás nyakát átölelve, testüket a ritmus szerint együtt, jobbra-balra kissé ingatták, vagy pedig, mint a finn Kalevala énekesek, egymással szemben ülve, könyökeiket lábukra támasztva és egymás két kezét fogva énekeltek, de testüket előre-hátra ingatva.  
> Ugyanilyen kettős éneklésmód azonban más alakban is megvolt, például egyenletes, ritmusos munkánál, például nagy cölöpök beverésénél a cölöpépítményes korban, valamint fák kivágásánál. Föntebb már említettem a régi székelyek ritmusos favágását. Ennél a verséneklésnek gyakorlati célja az is volt, sőt szerintem az ilyen gyakorlati célok képezték sok költői dolog eredetét is. Ha például **cölöpöt ketten vernek be**, amikor is fölváltva hol az egyik, hol a másik kell nehéz kalapácsával lecsapjon, az egyenletes ritmus betartása igen fontos, úgyhogy tehát a vezényszó nagyon is szükséges, nehogy a kalapácsok összeütődjenek. Hogy pedig a vezényszó ne legyen egyhangú és unalmas: versbefoglalt mondókákat énekeltek igen egyszerű dallamra, majd egész meséket is, mint a székely favágók.  
> Ilyet egyszer fiatal koromban magam is hallottam. De a mondóka rövid volt, talán 10 percig tartó, a végén mindig kis pihenőt tartottak, de, sajnos, a mondóka szövegét nem jegyeztem föl mivel akkoriban még nem tudtam az ilyesminek a néprajzi tudomány szerinti igen érdekes voltát. Ugyanígy fontos a ritmus betartása fák kivágásánál is. Itt, amidőn ketten vágnak, az egyik vágó mindig fölülről lefelé csap, és ez az előénekes is, ami által minden csapásnál egy-egy forgácsot leválaszt. A másik vágó ellenben vízszintesen csap a leválasztott forgács tövére, ami által azt helyéről kiüti. Elképzelhető azonban itt az is hogy az énekes egy harmadik valaki, aki aztán az egyik vágót leváltja, mire a leváltott lesz az énekes.  
> De van mind ennek népünknél még egy rendkívül érdekes nyoma is, habár ma már a romlás oly fokán hogy a néprajzi tudományban nem járatosak előtt alig ismerhető föl. Ezt megtaláljuk némely mesegyűjteményünkben, például Benedek Elek "Magyar mese és mondavilág"-ában is. A mese címe "A hazug és a szót-szóra mondó." Itt egy legény megkérdez egy másikat: "Tudsz-e szót szóra mondani?" E kérdésből az tűnik ki, hogy a "szót szóra mondás" valamikor ismert tudomány lehetett (de amelyhez bizonyára egyrészt gyakorlat, valamint veleszületett tehetség is kellett, ugyanúgy mint a verseléshez is.)  
- Hasonló a feketék "play the dozen" játéka, csak eldurvult formában.

> Miután a megkérdezett igenlőleg felel, együtt vándorolnak és együtt bolondítják az embereket mindenféle hazugsággal. Például a hazug azt mondja: "Budán a Duna lángba borult és fenékig kiégett." Természetes, ezt neki nem hiszik. Ám előáll a szót-szóra mondó és azt mondja hogy ő ezt ugyan nem látta, nem is tudott róla, csak arra jártában azt látta, hogy arrafelé annyi a sült hal, hogy ingyen eheti és viheti mindenki, mire elhiszik az egészet. És így tovább. Fölismerhető, hogy itt tulajdonképpen züllött, aljasodott hagyománnyal van dolgunk. Eredetileg a "hazug" az előénekes, a "szót-szóra mondó" pedig az, aki a sorpárok második sorát énekelte. Ebből megtudjuk azt is, hogy tehát a másodénekes ősi neve nálunk "szót-szóra mondó" volt, de, sajnos, nem tudjuk meg az előénekes nevét, bár sejthető hogy talán "mondó", vagy "szóló", esetleg "szómondó" lehetett.  

CzF szótár hasonlót ír:  
> E cserjének (rakottya/rekettye) nevét használják a gyermekek azon rímes mondatokban, melyek által magukat az időmozzanatos (tactusos) beszédben gyakorolják: Vágok vágok fát – de micsoda fát? – régi rakottyát – **aki velem vers – én is avval vers** – fogadjunk fel – egy pintborban – huszon kettő – ez!  

#### Robert Graves The White Goddess...

...című könyvében a fordulatokat táncfordulatnak értelmezi:  
> Originally, the poet was the leader of a totem-society of religious dancers. His verses – `versus` is a Latin word corresponding to the Greek `strophe` and means 'a turning' – were danced around an altar or in a sacred enclosure and each verse started a new turn or movement in the dance. The word 'ballad' has the same origin: it is a dance poem, from the Latin `ballare`, to dance. All the totem-societies in ancient Europe were under the dominion of the Great Goddess, the Lady of the Wild Things; dances were seasonal and fitted into an annual pattern from which gradually emerges the single grand theme of poetry: the life, death and resurrection of the Spirit of the Year, the Goddess's son and lover.  
> —  
> A költő eredetileg egy vallásos táncosokból álló totemtársulat vezetője volt. Verseit – `versus` a görög `strofá`-nak megfelelő latin szó, jelentése 'fordulat' – egy oltár körül vagy egy szent kerítésben táncolták, és minden versszak egy új fordulatot vagy mozdulatot indított a táncban. A "ballada" szó ugyanilyen eredetű: táncvers, a latin `ballare`, táncolni szóból. Az ókori Európa összes totemtársadalma a Nagy Istennő, a Vadonok Asszonyának uralma alatt állt; a táncok évszakosak voltak, és egy éves mintába illeszkedtek, amelyből fokozatosan kialakul a költészet egyetlen nagy témája: az Év Szellemének, az Istennő fiának és szeretőjének élete, halála és feltámadása.  { #4gb9xk}


#### Arató István A világ nyelve...

...című, az Ősi Gyökér 2010/4. sz. megjelent cikkében írja:  
> A magyar nyelv mondatalkotása rendkívül magasrendű. A szavak sorrendje a mondatokban szinte teljesen tetszőleges. A magyarban sokkal rugalmasabban, tömörebben, árnyaltabban, kifejezőbben, érzékletesebben és pontosabban lehet fogalmazni, mint az angolban. A magyarban rendelkezésre álló eszközök sokasága miatt magyarul fogalmazni, verset írni sokkal könnyebb, mint bármilyen más nyelven. A magyar versekre a szabad szárnyalás, a könnyedség, a rugalmasság, hajlékonyság, a színes, képies kifejezésmód jellemző. Nem véletlen, hogy időmértékes verselés a görögön és latinon kívül csak magyarul lehetséges. Ez már önmagában is azt jelenti, hogy a magyar klasszikus nyelv.  

#### Götz László Keleten kél a Nap...

...című könyvének 965-966. oldalán írja:
> [[K/Komoróczy Géza\|Komoróczy Géza]] "A šumér vers elmélete" című rendkívül értékes tanulmányában pontról pontra tételesen kimutatja, hogy a szumér verselés versütemeken alapult. A metrika meglétét először is kétségtelenül bizonyítja a ráolvasások záró formulájában gyakran található utalás arra, hogy a szöveget "számolni" kell. Ezt a szumér `šid` (akkád `manu`) szóval jelölték.  
> Szeretnénk itt közbevetőleg megjegyezni, hogy a szumér `šid` szó, amely `sit` és `šita` hangalakban is előfordul (l. Borger 1978, 129. old.) és amelynek jelentése "zählen, rezitieren" azaz "számolni, ütemesen olvasni", igen könnyen összefügghet a "szita, szita péntek..." kezdetű ősi magyar kiolvasó versike "szita" szavával, sőt az ütemesen számolt – `šid`, `sit` – rontó démonokat "szid"-ó varázsigéken keresztül átvitt értelemben esetleg "szid", "szitok" szavainkkal is.  { #fqadn1}


Itt még a görög verselés Komoróczy által felvázolt sumér-ugariti előzményeinek feltárása után közli:  
> Igaza volt [[A/Aristotle\|Arisztotelész]]nek, amikor – mit sem tudva a szumér és az akkád-ugariti előzményekről, mégis pusztán intuíció útján – felismerte, hogy a hexameter a görög nyelv szellemétől idegen versforma, tehát nem lehet görög eredetű.  

Lásd még [[R/Rím#Versrímekről\|versrímekről]].  