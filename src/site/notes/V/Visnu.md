---
{"dg-publish":true,"permalink":"/V/Visnu/","title":"Visnu","created":"2024-10-29T17:01","updated":"2024-10-29T17:01"}
---


# Visnu

#### Péterfai János írja:

> Visnu neve magyarul Vis-Nu, a Vis szó a Visz és Víz változata, a Nu a Növekvés igéje.  

Legutóbb [[O/Orion#Orion mint Nyilas/Vadász – Orion/Aryan és Pabilsag problematika\|Orion mint Nyilas/Vadász – Orion/Aryan és Pabilsag problematika]] cím/alcímnél esett róla szó, illetve a Tejútközponttal azonosított [[V/Vishnunabhi\|Vishnunabhi]] kapcsán több helyen. Bizony a Tejútközponttal nem hímségi, hanem nőiségi fogalom/isten kell kapcsolatba hozasson (főleg a köldökkel is, amely az előbbi szanszkrit összetétel utórésze). -Nu végződésű istenséget férfinak felfogni csak úgy lehet, ha már félreértelmetik az ősi magyar tanokat. Ez történt [[A/Anu\|Anu]]-val is Sumerban.  
Azt mondjuk közben ott is meg kellett jegyezni, hogy Jankovics Marcell Visnut (vagy forrásai alapján) Orionnal azonosította.  

#### Bakos Attila A Duna Evangéliuma...  

...című könyvének 133. oldalán álló képi/szöveges adat is arra utal hogy Visnu Vízi-Nő.  
Bakos könyvének 201. oldalán nem Visnu neve kapcsán nagyon jól írja:  
> A magyar nyelvet nem beszélő nyugati tudósok saját nyelveikből kifolyólag az istenek nemének meghatározására kényszerülnek, mert a nyugati nyelvekben a nevekből nem következik természetszerűleg a nemek meghatározhatósága. A magyar nyelv és észjárás nem ad [[N/Nyelvtani nemek\|nem]]et a főneveinek, hanem azok jelentése miatt magától értetődő, hogy férfi, vagy női minőséggel állunk-e szemben. Ha valaki nem tud magyarul (tehát nem érti mit jelent a név maga) képtelen eldönteni, hogy Istenről vagy Istennőről van-e szó.  

![assets/Visnu_image1.jpeg|invert_dark](/img/user/V/assets/Visnu_image1.jpeg)  

#### Kállay Ferenc A pogány magyarok vallása...

...című könyvében is látunk erre utalást:
> Hammer a ner gyöknek kétféle jelentését ki is emelé (W. J, B. LIII. Anz. Bl.), mely vizet és embert is jelent, Visehnu Nerayana neve a vit cosmogoniai elemére mutat, s azt a magyar nyir, v. nyirk, honnan nyirkos, a mit azonban bővebben mutogatni itt nincs hely. ([Lásd 331. old.](zotero://open-pdf/library/items/DFI47XPY?page=331&annotation=D69WR46T))  

Bakos könyvének 203. oldalán szól a [[C/Csigavonal\|csigavonal]]ról:  
> A ceruzát fogó gyermekkéz első összehangolt (teremtő) mozgása ma is a csigavonalakat, köröket papírra rovó mozdulat. A jel megszokott szimbólumai az indák, kacsok, csigaházak, kígyó és a bélrendszer. A révülő sámánok sámánutazásának jellegzetes, első állomása, a geometrikus hallucináció jellegzetes mintái. A kifelé haladó spirál születést, a befelé haladó halált, visszatérést jelent. A csigavonal az őstantrában a ritmikusan pulzáló idő ősi szimbóluma, Visnu Isten ki- és belégzésének grafikus szimbóluma. Az őstantrában a csigavonal az [[A/Anyaméh\|anyaméh]], a női teremtő erő szimbóluma, [[K/Kagyló\|kagyló]]k és csigák formájában, míg a kígyó a [[L/Lingam\|lingam]], a férfi teremtő erő szimbóluma.  

## Brahma, Visnu és Siva istenháromság

#### Molnár V. József Világ-Virág...  

...című könyvének 201. oldalán szerepel egy hosszabb passzus az indiai világ teremtésének mítoszáról melyben Visnuról és Brahmáról van szó:  
> Az osztatlan Egész a négyes alaposztás, a forgásképlet a nyitottság és a zártság, a világmindenség hármas életfa-szerkezete más-más megfogalmazásban (mese-köntösben) szinte valamennyi nép teremtésmondájában megjelenik.  
> Az ősi indiai hit szerint... "Visnu, a mindenség létesítője és fenntartója, az Egyetlen hatalom. Bensejében a világ egész tartalma, mint nyugvó gondolat derengett, rajta kívül nem volt élet, nem mozdult semmi. Álmában egyszerre megrezdült benne a gondolat, és Visnu felébredt. Kinyitotta szemét és látott. Abban a szempillantásban megindult a mozgás az odáig nyugvó ősanyagban. Visnu létesítő akarata kisarjadt, s köldökéből egy lótusz nőtt elő. A lótusz széttárta szirmait, és íme, a lótusz kelyhében ült Brahmá, az Egynek teremtő ereje.  
> Brahmá körül akart tekinteni, de nem moccant meg; hogy mindenfelé láthasson, négy arca keletkezett". Belső parancsra egyetlen fókuszba gyűjtötte erői teljességét "megosztotta Áksá-t, az ősanyagot, a benne áradó mozgás erejét határozott célra irányította. Örvénylés kavarta meg az ősanyagot... Az egyetemes anyag legfinomabb rezgéséből létesült a felső kör, a szellemi réteg; a középső kör átmenet volt a finom rezgésű és a sűrűsödöttebb anyag síkjai között; az alsó körben pedig az anyag legsűrűbb, ütköző, nehézkedő rezgései bontakoztak szét megszámlálhatatlan alakzattá.  
> Ám Brahmá midőn az örvénylő, egyre táguló világegyetemben körültekintett, egyedül érezte magát. Ránehezedett a magányosság, és újfent összeszedve erejét, négy ősszellemet teremtett, aztán rájuk parancsolt:  
> – Folytassátok a teremtés művét!  
> Az ősszellemek egyike, Rudra a zabolátlan erőt képviselte, ám Brahmá intelmére Rudra megértette, hogy fékezhetetlen heve semmi jóra nem vezethet; magába vonult, leküzdötte indulatát, megzabolázta erejét, majd gondolatát a létezés értelmére irányította."  

#### Bakos Attila A Duna Evangéliuma...

...című könyvének 246-247. oldalán írja:  
> Siva az Istenség illetve az őt képviselő Napisten pusztító, megtorló energiáit képviseli. Visnu az Istenség fenntartó, megtartó magyar vonatkozása, a Napisten\[?\] áldó, oltalmazó, megbocsátó energiáit képviseli. A hindu háromságnak tagja ugyan Brahma, de helyzete zavaros. Láthatóan jóval a keletkezés utáni vallási rendrakásban rábízták ugyan a teremtést, de csak a mi univerzumunk esetében és ő maga sem halhatatlan szemben Visnuval és Sivával. Kezdetben Brahma volt a főisten, ezt bizonyítja az is, hogy a személytelen világegyetemet szanszkrit nyelven brahmannak nevezik ma is, s a kezdők alig tudnak filozófiai különbséget tenni a Teremtő személy és a Teremtés között. Később más, a mi vallásunkat nem értő népek (például mongolok, mohamedánok, angolok; stb.) lettek India urai és mára sok minden összezavarodott. Ami tény, hogy Visnu a világot fenntartó pozitív, míg Siva a negatív, pusztító isteni energiák mozgatója, s hogy ebben ősi magyar vonatkozásnak lennie kell, azt maguk az Isten nevek bizonyítják, hiszen Visnu = visz (hordoz, fenntart), Siva = szív (azaz visszavon, megsemmisít, büntet). Ez egyben az emberi szívnek, a lélek lakóhelyének két leglényegesebb funkciója, mert a szív dobbanása magának az életnek a ritmusa.  
- De ha már Brahmát említette, vele kapcsolatban szokták elmondani, hogy az ő ki- és belélegzése jelenti az univerzum zsugorodó-táguló ritmusát is (lásd még [[K/Kalpa\|kalpa]]). De ha már itt tartunk, [[B/Brahma\|Brahma]] címnél Vishnunabhi és [[S/Sagmegar\|Sagmegar]] nevekről írottak alapján mind a Tejútközponthoz kapcsolható, hiszen a mi galaxisunk lüktető szívverése onnan jön. 