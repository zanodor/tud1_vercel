---
{"dg-publish":true,"permalink":"/F/Finnugor rokonság/","title":"Finnugor rokonság","tags":["containscallouts"],"created":"2025-11-08T23:12","updated":"2025-11-08T23:13"}
---


# Finnugor rokonság

Bevezetést lásd [[F/Finnugor nyelvelmélet\|finnugor nyelvelmélet]] és [[F/Finnugor nyelvek\|finnugor nyelvek]].  
Az alábbiak [[S/Suomi\|Suomi]] címnél is szerepeltek:  
A finn ezen a szuomi néven azonosítja magát (ahogy mi magunk is magyaroknak, de mégis a legtöbben hunoknak, [[H/Hungár\|hungár]]oknak hívnak minket az árja nyelveken). Hogy valóban Víz/Tóföldinek nevezik-e magukat ([[S/SZU\|SZU]] = víz, [[O/OM\|OM]] = föld), elképzelhető, de több adat arra mutat, hogy nem erről van szó. Egyrészt, hogy a szuomi inkább lapp nyelven számi, mely az önazonosító (lásd [[S/Same\|same]] és [[S/Személy\|személy]]) szavuk, ahogy a komiknak a komi, magyarnak a magyar.  
Valahol, vagy akár több helyen is említi Péterfai János, hogy a finnek szumer eredetűek. Nem csak a Szem(Ur)-hoz hasonló nevük, hanem az is alátámasztani látszik ezt a feltevést, hogy a hun nyelvben Nap-elnevezésként használt [[K/KUN\|KUN]] mind a sumerban, mind a régi finnben Holdat jelent. Ez csak úgy lehetséges, hogy az adott tájegységben a Nap nem adományozó, hanem pusztító jellegű (erről lásd még [[N/Nap#Nap – pusztító Nap\|Nap – pusztító Nap]]). Pap Gábor adata szerint is ezen helyeken a Hold-kultusz elterjedtebb.  

#### Jankovics Marcell A Nap könyve...  

...című könyvében is írja:  
> Mezopotámiában – mint később az araboknál – a Hold nagyobb becsben állt a Napnál. Ez a köztük lévő rokoni kapcsolatban is kifejeződött; Szín holdisten volt Samash apja. Jobban tisztelték a Holdat a Napnál a nyugat-sémi népek is.  

Persze mindez nem azt jelenti, hogy a vörösesbarna bőrű szumerek kiszőkültek, hanem a szókincs-áramlás utal arra, hogy egyes hun-származék népek átadtak a nyelvet azoknak, akik északra vándoroltak.  
Minden továbbit ezen Nap/Hold/Szíriusz irányú fejtegetésről lásd [[H/Hunor és Magor\|Hunor és Magor]].  

Bíró Lajos A magyar régmúlt titkai című könyvében az első lapokon is szól róla. Lásd még [[F/Finn\|finn]].  

Obrusánszky Borbála adata szerint a több mint 2000 éves mongol Dzsangar eposz (mely egy hun királyról szól) tartalmaz olyan elemeket, melyek a finnugor mitológiába átkerültek.  

## Ki kinek a rokona

Van egy a világ minden nyelvében létező kifejezés: "hasonlít valakire." De nem mindegy ki kire. Az apáról nem mondjuk, hogy hasonlít a fiára.   

#### Götz László Keleten kél a Nap...  

...című könyvében is írja:  
> Ugyancsak a 15. oldalon jelenti ki Fodor: "Nyelvészeink számításai szerint mintegy ezer finnugor eredetű tőszavunk van..." Nyelvünk és a finnugor nyelvek rokonságának puszta tényéből következtetve logikailag és módszertanilag megengedhetetlen egyszerűen finnugor "eredetű" magyar szavakról beszélni. A nagybácsi is rokona például unokaöcsének, de ebből még korántsem következik, hogy unokaöcsétől származna. Márpedig a jelek arra mutatnak, hogy a magyar és a finnugor nyelvek között éppenséggel valami ilyesféle rokonság áll fenn.  
- Ezer helyett: 450, jóindulattal max. 500.

Ezek a játékszabályok. A nagyobb múlttal rendelkező magyarságot a vogulokból és finnekből kívánják levezetni, és mindent elkövetnek hogy a "logika" üljön. A kívánók viszont nem ülnek – ezek lefeküdtek...az uzsoracivilizáció rabszolgatartóinak.  
A magyarokhoz mindenkit lehetne hasonlítani és ezért van annyi [[M/Magyar őshaza\|magyar őshazá]]ra vonatkozó elmélet is. Mert mindenütt ki lehet mutatni velünk rokonságot. Ennek ellenére azokkal akarnak rokonságba kergetni minket, akikkel – mostanra – a legkevesebb rokoni szál köt minket össze.  

Azért írom, hogy mostanra, mert [[F/Fajok\|fajok]] címnél is szóba kerül, hogy a magyar nép északi és valóban a mai nemzeti oldal által ismert ősöktől elütő ősmúltja van vagy lehet. (A szkíta, hun nem apánk, hanem gyerekünk.)  

#### Götz László Keleten kél a Nap...

...című könyvének 401-402. oldalán írja:
> Módszertanilag megengedhetetlen ugyanis az, hogy mivel például a fej (Kopf) szó a magyaron kívül az összes ún, finnugor nyelvben "p" hanggal kezdődik, eleve ezt a "p"-t tekintsük ősnyelvi alaphangnak. Éspedig még akkor is megengedhetetlen lenne, ha a magyar és a különféle egyéb finnugor nyelvekről csak annyit tudnánk, hogy szókészletük egy része és számos nyelvtani elemük rokon, de nyelvemlékeikről, valamint az e nyelveken beszélő népek történelmi és művelődési körülményeiről semmi közelebbi adatunk nem volna. Hogy miért? – Egyszerűen azért, mert már maga az a tény, hogy a magyarság az összes ún. finnugor nép 2/3-os többségét alkotja, semmiképpen sem engedi meg azt a következtetést, hogy ezen kb. 15 milliós etnikum nyelve, amely ráadásul – Európában szinte egyedülálló módon – gyakorlatilag nyelvjárások nélküli egységes tömböt képez, a kb. 8 milliót kitevő, 16 önálló nyelvre és ezeken belül több mint 50 – legnagyobbrészt igen erős eltéréseket mutató – nyelvjárásra oszló egyéb finnugor népecske állítólagos "alapnyelvé"-ből származna. Ilyen etnikai és nyelvi körülmények között – ha már mindenáron közös "alapnyelv"-et akarunk keresni, ezt csakis a számbelileg domináns és nyelvileg is egyöntetű magyar nyelvből kiindulva kutathatjuk. Vagyis a módszertani konfúzió, illetve magyarán mondva a tudatos ködösítés már a terminológiánál megkezdődik, amikor "finnugor" nyelvcsaládról beszélnek, holott az egyedül helyes szakkifejezés "magyar-finn" lenne.  
> 
> A magyar nyelv és etnikum 2/3-os túlnyomó számbeli többségét, nyelvemlékeink fél évezredes prioritását és népünk egyedülállóan kimagasló művelődési színvonalát tekintetbe véve, egy magát tudományosnak, módszeresnek tartó, sőt a csalhatatlanság igényével fellépő nyelvhasonlításnak semmi esetre sem szabadott volna a magyar nyelvet oly mértékben mellőznie, mint ahogy ez történt. Az adott helyzetben csakis a magyar nyelvből kiindulva lehet valóban módszeres nyelvhasonlítást művelni, a feltett ősnyelvet megközelíteni. Éppúgy, amint például **az indogermanisztika sem a mai cigányra és az afgánra építette fel nyelvfejlődési elméletét**, hanem a legrégibb nyelvemlékekkel, ősi kultúrákkal rendelkező és nagy számú népességek által beszélt óind, óperzsa, ógörög és latin nyelvekre.  
>
> De ismét hangsúlyoznunk kell azt az elsőrangú fontosságú tényt is, hogy az [[O/Obi-ugor\|obi-ugor]]ok embertanilag paleoszibirid-mongoloid-őseuropid keveréknépek, a magyarsághoz, valamint a tulajdonképpeni finn népekhez tehát antropológiailag semmi közük sincs (Lipták 1977). Erre Nagy Géza már a 19. század végén nyomatékosan rámutatott (Honfoglaló őseink, 1894). Ez a kétségtelen tény már önmagában véve is bőségesen elegendő arra, hogy legalábbis az "ugor" ősnyelv tézisét minden joggal elutasítsuk: ilyen körülmények között biológiailag abszurd olyan "ugor” ősnépről és alapnyelvről beszélni, amelybe a magyarság elődei is beletartoztak volna. Ez az embertani megállapítás kényszerítően arra vall, hogy azoknak a finnugor nyelvészeknek kell hinnünk, akik már régen azt állítják, hogy a vogulok és az osztjákok – hasonlóan a lappokhoz – eredetileg nem finnugor nyelven beszéltek, hanem csak meglehetősen késői időkben vették át finnugor szomszédaiktól mai nyelvüket (l. pl. E. Setälä: A finnugor népek őstörténete; G. Ränk: Völker und Kulturen Nordeurasiens).  
> Az eddig felsorolt, részben igen meggondolkoztató, részben pedig egyenesen kizáró adatok ellenére nyelvtudományunk mérvadó képviselői ellentmondást nem tűrő hangon állítják, hogy a magyar nyelv a "finnugor", közelebbről pedig az "ugor" alapnyelvből származik. Sőt, mindazokat, akik nyelvünk finnugor, illetve "ugor" eredetét (hangsúlyozzuk: nem rokonságát, hanem eredetét!) kétségbe vonják s nem fogadják el tudományos axiómának, úgyszólván futóbolondnak bélyegzik. Ezzel az állásponttal szemben azonban, az eddigiekből következően joggal feltehetjük azt a kérdést, amit Bálint Gábor már több mint 80 éve így fogalmazott meg: "...mit lehetne arról tartani, aki a görög nyelvet az albánból, s a sanskritot az afghán nyelvből akarná kifejteni és tudós alapra fektetni, minthogy rokonok, s a számnevekben még jobban, mint a magyar az éjszaki nyelvecskékre nézve?" (idézve Kandra: Magy. Mythol. 467. old.).  
> Valóban, **mit szólna vajon az indogermán nyelvtudomány azon állításhoz, hogy a több száz millió ember által beszélt indogermán nyelvek az albánból, az afgánból vagy a cigányból származnak,** mert a szanszkrit, óperzsa, ógörög és egyéb ősi nyelvemlékek ugyan jóval régebbiek, s e népek kultúrái is – már 2000 évvel ezelőtt – magasan a 19. századi cigányok, afgánok művelődési szintje felett álltak, de ez utóbbiak – éppen elmaradottságuk és csekély számuk következtében – a legősibb szóalakokat őrizték meg mindmáig. Nos, pontosan ilyesmit állít a finnugrisztika a vogul és az osztják nyelvekről, népecskékről a magyarhoz viszonyítva. Emlékeztetünk: nyelvekről, amelyekről konkrétan tudjuk, hogy a 19. században nem egészen 50 év alatt az érthetetlenségig megváltoztak. Magunk ezt az észszerűtlen érvelést sem követni, sem pedig elfogadni nem tudjuk.  

#### Götz László Keleten kél a Nap...

...című könyvében több jól megfogalmazott sorral, alapos felkészültséggel rendezi le az ellenfelet. Épp ezt írja:  
> Már az eddigiekből is világosan látható, hogy a kérdéses, a Volga-Káma-Urál-Ob tájain a 8-9. sz.-ban megjelenő szem- és szájfedő fémlemezkéket és halotti maszkokat minden valószinűség szerint a volgai onogur-bolgárok és a velük együtt érkező szabirok, magyarok honosították meg ezeken a területeken. Ezek valóban "mindkét népességgel kapcsolatban álltak", a kámaiakkal is és az obiakkal is, amint ezt több egykorú forrás igazolja, kiterjedt prémkereskedésükről tudósítva, amelyet egyébként – mint jellemző foglalatosságot – már a 6. századi [[J/Jordanes\|Jordanes]] is említ, csodálatosképpen pontosan az általa hol "hunugur"-nak ([[O/Onogur\|onogur]]!), hol "szabir"-nak nevezett hun-utód nép ismertetésénél. Bizony, felettébb érdekesek az ilyen történelmi "véletlenek", különösen akkor, ha sorozatosan fordulnak elő. De ugyanezt bizonyítják az obi-ugorok szabir hagyományai is. Az északra költözött volgai bolgárok és a velük érkező szabirok (magyarok) csakhamar kezükbe vették a prémkereskedelem irányítását; a jelek szerint a bolgárok a nyugati, európai részeken, a szabirok pedig az északnyugat-szibériai területeken, azaz az obi-ugorok szálláshelyeinek térségében. Erre vallanak a szabirokkal kapcsolatos vogul-osztják hagyományokon kívül a Tomszk-vidéki tatárok "szibir" legendái, de magának a kérdéses területnek máig használatos **Szibéria** neve is (l. Patkanov id. m.).  
> E körülményeket azonban Fodor még lehetőségként sem említi, Ismét csak jó oka van a hallgatásra. Ha ugyanis ezekről a kérdésekről beszélne, annak is utána kellene néznic, honnan származik végső soron ez a [[T/Temetkezés\|temetkezés]]i szokás és milyen úton-módon kerülhetett el az északra költöző onogur-bolgárokhoz és szabirokhoz.  
> ...  
> Ez a szokás a pontuszi-kaukázusi térségből 700 körül északra vándorolt onogur-bolgárokkal, szabirokkal és magyarokkal jelent meg ezeken az északi tájakon.  
> A lemezkék és maszkok ősi hazája ugyanis a Pártus Birodalom (Dura-**Europos**) és Szíria (Emesa, Baalbek, Tortosa), ahol a Kr. sz. körüli időkben tűnnek fel, éspedig mindkét formában (lemezkék és maszkok). Innen terjedtek át nem sokkal később a kimmérai Boszporusz – a mai Kercs – vidékére. Egyik kercsi (az antik Pantikapaion) királysírban a Kr. u. 3. századból származó teljes halotti maszkot, más boszporuszi városok, valamint az egykori Chersonesos és a krími szkita állam fővárosa, Neapolis Skythica nekropoliszaiban pedig több sírban szemés szájfedő aranylemezkéket találtak a Kr. u. 2-4. századból (Gajdukevic: Das Bosporanische Reich; 443. old. 215. sz. jegyzet a vonatkozó irodalommal). Sőt, a pontuszi szkita kultúrkörben még korábbi időkig is visszavezethető e temetkezési szokás: Olbia környékén egy mongoloid típusú arany halotti maszk került elő a Kr. e. 4. századból (G. Charrière: Die Kunst der Skythen; 80. ábra, képmagyarázat a 233. oldalon). Megkérdezhetnénk Fodort, vajon ezek a pártus és szkita lemezkék is "népi rokonságra" engednek-e következtetni? Avagy az 50. szélességi foktól délre már nem érvényesek a játékszabályok?  

## Zenei hagyomány

#### Götz László Keleten kél a Nap...

...című könyvének 842-843. oldalán arról szól, hogy a népzenekutatás eredménye, hogy a magyar és török zenében sokkal több a közös, míg finnugor zene, mint olyan nem is igen létezik:  
> A néprajzhoz tartozik zenei hagyományaink párhuzamainak, kapcsolatainak kérdése is. Elsőrangú fontosságú témakör ez, hiszen a zene, a ritmus, **az ének mintegy második anyanyelv**.  
> Néhány éve Vikár László foglalta össze röviden az összehasonlító magyar népzenekutatás eddigi eredményeit, "A magyar népzene volgai török és finnugor kapcsolatai" c. értekezésében (Magy. őstört. tanulm.).  
> Vikár helyszíni kutatásaiból nyilvánvalóan megmutatkozik, hogy népzenénk párhuzamait nem a finnugor népek között találjuk meg, hanem a törököknél: "Milyen tanulságokat szűrhetünk le az eddig megismert anyagból? Mindenekelőtt azt, hogy az, ami a volgai török és finnugor népek mai szájhagyományában a magyar népzenével rokon, az többnyire a török népek zenei kultúrájára jellemző" – állapítja meg Vikár (l. Magy. őstört. tanulm. 249. old.). Majd alább így ír: "Szabolcsi Bence és Vargyas Lajos a kevés kiadott obi-ugor anyagban is talált meggyőző kapcsolatot a magyar siratódallamokkal. Szomjas-Schiffert György a balti finnség melodikájához gyűjtött magyar párhuzamokat. A cseremiszek, mordvinok és votjákok között járva, mi is megkíséreltük a finnugor réteg felderítését, és sikerült is rendkívül archaikus, két-három-négy hangon mozgó típusokat megörökíteni. Ezeknek azonban nem ismerjük a magyar megfelelőit. Felvetődik a kérdés: beszélhetünk-e egyáltalán finnugor zenéről? Volt-e valamikor egy közös zenei nyelv, amely azután szétszóródott, és a mai finnugor népek valamit megőriztek ebből. Nehezen képzelhető ez el. Sokkal inkább így kell fogalmaznunk: mint ahogyan ma nem létezik egy finnugor alapnyelv, ugyanolyan hiábavaló kísérlet lenne valamiféle rekonstruált egységbe erőltetni a finnugorok mai zenéjét. Finnugor nyelv nincs, csak különböző finnugor nyelvek vannak, s bennük több-kevesebb a rokonság. Kimondottan finnugor zene nincs, de minden finnugor nyelvű népnek van saját zenei hagyománya, s ezek a zenék éppoly sokfélék, egyrészt hasonlóak, másrészt eltérőek, akárcsak a nyelvek." (l. Magy. őstört, tanulm. 296-297. old.).  
> E sorokhoz valóban nem sok hozzáfűzni való van. Félreérthetetlenül megmutatják, hogy a közös ősi finnugor alapnyelv tézisét a zenei "második anyanyelv" nagyfokú különbözőségei egyértelműen megcáfolják. Éspedig a rendelkezésünkre álló adatok szerint nemcsak magyar-finnugor, hanem még az egyes finnugor népek egymás közötti viszonylatában is. Különösen akkor válik ez világossá, ha Vikár további megállapításait is szemügyre vesszük, amelyekben – kimondatlanul ugyan, de annál meggyőzőbb módon a Szabolcsi, Vargyas és Szomjas-Schiffert által talált, előbb említett magyar-finnugor zenei párhuzamok valóságos bizonyító értékét boncolgatja: "A magyar népzene török és finnugor kapcsolatainak vizsgálatakor nem szabad szem elől tévesztenünk, hogy a [[P/Pentaton\|pentaton]] hangsor, az ereszkedő dallamszerkezet s ezen belül a kvintváltás egyébként is mind sokkal karakterisztikusabb zenei jelenség, mint az északi finnugor népek kevés hangból álló, egy motívumot vég nélkül ismételgető zenéje. Sokkal könnyebb meghatározni és megtalálni a török zenei elemeket, mint azt megmondani, hogy mi az igazán tipikus a finnugor zenei hagyományban. Annak, ami kevés adatból tevődik össze, hamarabb találjuk mását máshol is, mint annak, ami jellegzetes s mással össze nem téveszthető. Három-négy-öt egymás melletti hangon mozgó dallammotívumokat a világ sok más részéről is ismerünk, ezek egymástól függetlenül is létrejöhettek, mert egyszerű és természetes megnyilatkozásai az emberi léleknek. Nem lehet őket kisajátítani egy kultúra vagy nyelvcsalád számára sem." (l. Magy. őstört. tanulm. 298. old.) Magyarán mondva az eddig talált obi-ugor és balti finn párhuzamok az égvilágon semmit sem bizonyítanak, s a további kutatás sem igen kecsegtet eredményekkel, mert az északi finnugorok eredeti ősi zenéje olyan kezdetleges, hogy szinte az egész világon találhatók hozzá párhuzamok a primitív természeti népek körében.  
> Itt kell megemlítenünk Bartók Béla 1936-os délkelet-anatóliai népdalgyűjtésének jellemző sorsát is, amely – nem illvén bele a finnugor teóriába – meghökkentően emlékeztet a finnugor "tudományosság"-nak a [[T/Tarihi Üngürüsz\|Tárih-i Üngürüsz]] körül tapasztalt magatartására (vö. 628-629. old.). Bartók annak idején a török A. Saygun kíséretében több mint 90 ősi török dallamot gyűjtött. Előzetes ismertetése a "Nyugat" 1937. évi 2" 4. és 5. számában jelent meg, "Népdalgyűjtés Törökországban" címmel. E dolgozatában egyelőre húsz dallam magyar megfeleléséről beszél (vö. pl. Kunszabó Ferenc: Töprengés egy idült lépéstévesztésről; Forrás, 1981. nov. 18. old.). Ezután majd 40 évig mélységes csend övezte Bartók ezen felismeréseit, mígnem 1976-ban az Akadémiai Kiadó Bartók egykori kísérője, Saygun szerzősége alatt megjelentette Bartók végleges kiértékelését gyűjtőútjáról, kiegészítve Saygun saját elemzéseivel és Bartókkal folytatott levelezésével. A kiadás előzménye: Saygun Amerikában átvizsgálta Bartók hátrahagyott iratait, s közöttük megtalálta a törökországi gyűjtőút eredményeiről szóló feljegyzéseket is. Így a kiadás szemmelláthatóan legelső sorban Saygun kezdeményezésére és szorgalmazására vezethető vissza. Erre vall az is, hogy – jellemző módon – a könyv csak angol nyelven jelent meg, és példányai ráadásul Magyarországon nem is kerültek forgalomba. Mindezen adatok Dr. Érdy Miklós "Belső-ázsiai utam az újgurok hazájába, Kina Sinkiang tartományába" c. amerikai rádióelőadás-sorozatából származnak, amelynek szövege a Szerző baráti szívességéből rendelkezésünkre áll.  
> Dr. Érdy ezután szó szerint idézi Bartók megállapításait a török-magyar dallamok párhuzamairól (az előbb említett akadémiai kiadvány angol szövegéből magyarra fordítva).  

## Finnugor fajelmélet

#### Götz László Keleten kél a Nap...

...című könyvében írja:
> Nagy Géza nyomatékosan figyelmezteti a magyar történetkutatást a finnugor származtatás szemléletének egyoldalúságára is. Nem szabad felednünk – írja –, hogy "nyelvrokonaink nagyobb része nem tekinthető egyúttal vérrokonunknak is, hanem olyan részint árja (szláv és iráni), részint sarkvidéki eredetű törzsekből alakultak, amelyek a közéjük nyomult ugorság nyelvét átvették." (V.ö. Fiók Károly véleményével; 1. 276. old.)  

Fentebb is megvolt:  
> De ismét hangsúlyoznunk kell azt az elsőrangú fontosságú tényt is, hogy az [[O/Obi-ugor\|obi-ugor]]ok embertanilag paleoszibirid-mongoloid-őseuropid keveréknépek, a magyarsághoz, valamint a tulajdonképpeni finn népekhez tehát antropológiailag semmi közük sincs (Lipták 1977). Erre Nagy Géza már a 19. század végén nyomatékosan rámutatott (Honfoglaló őseink, 1894).  

> [[F/Fischer Károly Antal\|Fischer Károly Antal]] "Erklärung der skythisch-sarmatischen Namen und Wörter aus der ungarischen Sprache" című könyvében [[F/Finnugor nyelvelmélet\|finnugor elmélet]]ről megállapítja, hogy csakis nyelvi rokonságról beszélhetünk, fajiról azonban nem. A nyelvhasonlítás igen nagy segítséget nyújthat a történésznek, de csak akkor, ha módszeresen, a történelmi adatokból, forrásokból indul ki, s ezeket sohasem hagyja figyelmen kívül nyelvtörténeti következtetéseinél.  

#### Götz László Keleten kél a Nap...

...című könyvének 839. oldalán írja ([[S/Szamojéd\|szamojéd]] címhez is bekerült belőle):
> A \["Handbuch der Kulturgeschichte" c.\] kötet számunkra legtanulságosabb fejezete G. Ränk tanulmánya (Völker und Kulturen Nordeurasiens). Mindjárt a hevezető éghajlati és földrajzi áttekintés után Ränk a következő sorokkal kezdi értekezése érdembeli részét. "Mind a lappok, mind pedig az ugorok ősrokonsága az egyéb Kelet-Európában és Magyarországon élő finnugor népekkel bizonytalan, mindenekelőtt fajtabélyegeikben szembeszökően különböznek az összes többitől. A rokonság egyetlen jele a nyelv, ez azonban nem elégséges a kérdéses népek etnikai történetének kellő mértékű megvilágításához; a nyelvrokonság ez esetben nem szükségképpen a közös származás jele, hanem levezethető e népek hosszas egymás mellett éléséből is. Mind a lappok mind az ugorok nyelveiben sok idegen, nyelvtörténetileg meghatározatlan alaprétegi elem található; így feltehető, hogy ezek a népek a magas északon érintkezésbe kerültek egymással, és az idők folyamán olyan etnikai elemekkel keveredtek, amelyekről ma még semmit sem tudunk." (l. Ränk 1968, 5. old.). Majd így folytatja: "Nevezetesen az ugorokat illetően néhány orosz kutató és W. Steinitz rámutatott arra a lehetőségre, hogy e népek két etnikai komponensből keletkeztek: egy paleoszibériai alapnépességből és később a kelet-európai steppéről behatoló nomád elemekből." (l. id. m. 6. old.) – Minderről a hazai tudományos irodalomban édeskeveset olvashatunk.  
> Nem kevésbé fontosak azok – a finnugor irányzat által szintén körültekintően elhallgatott – adatok, amelyeket Ränk a szamojédokról és az Altáj-Szaján-Jeniszej vidékén élő, összefoglaló néven "paleoszibirid"-nek nevezett különböző néptöredékekről felsorol. A szamojédokról megállapítja, hogy bár a finnugor nyelvtudomány jelenlegi iskolája (sic!) valószínűnek tartja, hogy ezek egykor Északkelet-Európában, a finnugorok közvetlen szomszédságában éltek, e hipotézisnek azonban ellentmond az a tény, hogy Nyugat-Szibéria szamojéd népességű területei a múltban sokkal kiterjedettebbek voltak mint ma, s kelet felé a Szaján hegység vidékéig elnyúltak. Castrén a 19. század közepén még egy sor szamojédul is értő népcsoportot talált a Szaján környékén, köznyelvük azonban már török volt (kamasszok, kojbálok, **motor**ok stb.). Továbbá ismeretes, hogy a szamojéd nyelvi alapréteg a Szaján vidéki karagasszok (toflárok) és szojotok nyelvében is megtalálható. Úgy tűnik tehát, hogy itt egy egykori nagyobb szamojéd néptömb utolsó maradvanyaival állunk szemben, amely a Szaján régiójában volt otthonos (l. Ränk 1968, 6. old.). Ezen egykori szamojéd csoportot ma a jeniszejiek (ketek) választják el az északi szamojédoktól – folytatja Ränk. Ezeket régebben a paleoázsiaiakhoz sorolták, G. J. Ramstedt és K. Donner finn kutatók azonban kimutatták, hogy a ketek nyelvjárása az indokínai nyelvekhez tartozik. Sőt, a múlt században ezek szomszédságában a Jeniszej felső folyása mentén még több, a kethez hasonló – azaz indokínai eredetű – nyelven beszélő népcsoport élt (pl. az arinok, asszanok, **kott**ok), ma azonban már teljesen elvesztették nyelvüket. E vidék népessége felettébb heterogén etnikai elemekből tevődik össze: szamojéd, indokínai, paleoszibirid-europid és török-mongol csoportokból (l. Ränk 1968, 6–7. old.). Az indokínai eredetű etnikai alaprétegi elemek első pillantásra rejtélyesnek tűnő jelenléte érthetővé válik, ha tekintetbe vesszük, hogy Délnyugat-Szibéria már Kr.e. 1200 óta – a Karasuk műveltség keskenyarcú mongoloid népességének feltűnésével kezdődően – ismételt kelet- és délkelet-ázsiai inváziók színtere volt. Az újkőkorban és a korai bronzkorban Délnyugat-Szibériában élő europid embertípust (az ún. andronovói fajtát, – megjegyzés tőlünk) e sorozatos keleti beözönlések végül is kiszorították Ázsiából (l. Ränk 1968, 7. old.). Ränk később nyomatékosan rámutat arra, hogy ezeket az "europidok"-at azonban nem szabad mai értelemben vett európaiaknak tekintenünk, mert annak idején Szibériától délre és délnyugatra is ez az embertípus dominált (l. id. m. 9. old.).  
- Folytatást lásd [[M/Mongol#Mongoloid\|mongoloid]] cím/alcímnél.

Másutt még ennyit ír:  
> Az embertan meghatározása szerint a vogulok, osztjákok, szamojédok az ún. uráli típusba tartoznak, amely mongoloid, paleoszibirid és őseuropid csoportok keveredéséből alakult ki, de a mongoloid-paleoszibirid elemek dominanciájával, azaz sokkal közelebb áll a mongoloidokhoz mint az europidokhoz.
>
> Éppen "legközelebbi nyelvrokonaink", az obi-ugorok állnak embertanilag legtávolabb mind a magyarságtól, mind pedig a többi finnugor néptől. Emiatt, de nyelvészeti meggondolásokból kiindulva is, több finnugor nyelvtudós erősen kételkedik abban, hogy a vogulok és az osztjákok eredetileg finnugorok lettek volna. Paleoszibirid népségnek tartják őket, akik csak meglehetősen késői időkben, a finnugor népek szomszédsága és masszív nyelvi hatásai következtében vették át ezektől mai finnugor nyelvüket.  

Továbbá:  
> Fodor fent idézett gondolatmenetéből ugyanis egyértelműen következik, hogy az "ősuráliak” mongoloidok voltak. Eltekintve attól a valójában lényegtelen kérdéstől, hogy a Fodor által az andronovói műveltség területére helyezett fantom-ugorok idővel eleurópaiasodtak-e vagy sem erre Fodortól nem kapunk választ, mert mint láttuk, egyszer így, másszor úgy érvel –, magyarázatlanul marad az az embertani tény is, hogy az obi-ugorokon és a szamojédokon kívül az összes többi finnugor nép europid. Ez pedig a számok nyelvén szólva azt jelenti, hogy a mongoloid "ősuráli" nép származékainak 99,75%-a az idők folyamán europiddá vált. Mi ilyen csodákban nem hiszünk. De ugyanígy elképzelhetetlen az is, hogy mindezen europid finnugorok közös ősi alapnyelve a mongoloid ősuráliak nyelve lett volna. Vagyis az állítólagos ősuráli egység felbomlása után szétvándorló népcsoportok ugyan egytől-egyig olyan túlnyomó többségű europid környezetbe kerültek, hogy mindannyian elvesztették eredeti mongoloid fajtabélyegeiket, ennek ellenére azonban csodával határos módon mindegyik megőrizte uráli, finnugor nyelvét. Márpedig ilyesmi csak két esetben következhetett volna be. Egyrészt akkor, ha kérdéses, túlnyomó többségben levő europidok maguk is az uráli alapnyelvvel közeli rokon nyelveken beszéltek volna – ami bizony aligha képzelhető el –, másrészt viszont abban az esetben, ha az ősuráliak az említett europidoknál tetemesen magasabb művelődési szinten álltak volna, s ennek következtében ez utóbbiak átvették volna az uráli-finnugor "kultúrnyelvet". E második lehetőséget azonban a régészeti leletek egyértelműen kizárják.  

### Finnugor ősnép létezésének cáfolata

Götz László fentebbi sorai után levont végkövetkeztetései:  
> Összefoglalva az eddig mondottakat, néprajzi vonatkozásban sem találhatunk semmiféle olyan konkrét adatot, amely – akár csak közvetve is – a feltételezett uráli vagy finnugor ősnép és ősnyelv irányába mutatna. Ellenkezőleg, az ezideig elvégzett komplex szemléletű etnográfiai kutatások kivétel nélkül mind arra vallanak, hogy a finnugrisztika "uráli", "finnugor" és "ugor" ősnépei és alapnyelvei a valóságban sohasem léteztek. Gondoljunk csak a szamojédok, obi-ugorok teljesen elütő embertani jellegére, nyelveik bizonyíthatóan nem "uráli” vagy "finnugor” eredetű alaprétegeire, valamint műveltségi és kultikus tradicióiknak a többi finn nép hagyományaitól szögesen eltérő voltára, amelyek mind a sarkköri népekkel kapcsolják össze őket, Norvégiától a Behring szoroson át egészen a kanadai arktikus etnikumokig. Maradnak tehát a szűkebb értelemben vett finnség balti, volgai és permi csoportjai; ezeknél – bizonyos korlátok között még beszélhetünk valamiféle ősi nyelvközösségről, a többieknél azonban nem.  
> Végül pedig nyomatékosan kiemeljük, hogy az éppenséggel az obiugoroknál csökevényesen megtalálható magasabbrendű mitológiai-vallási fogalmak (égisten) – egybevetve ezen néptöredék viszonylagosan közelebbi magyar nyelvi rokonságával – ismét csak arra vallanak, amit már III. könyvünkben bővebben felvázoltunk: nevezetesen, hogy az ősmagyar nyelvi és művelődési hatások sokkal erősebbek voltak ezeknél, mint a többi északi népnél, s ismételten újra és újra érintkezések következtek be közöttük és az ősmagyarság között.  

A könyv 1022. oldalán szereplő passzust vegyük még ide:  
> Tetemesen súlyosbítja az uráli-finnugor nyelvcsalád genetikus rokonságát valló iskola helyzetét továbbá az az elsőrendű fontosságú tény, hogy az indogermán nyelvek ráadásul sokkal közelebb állnak egymáshoz, mint az uráli-finnugor nyelvcsaládnak nevezett csoport nyelvei. Ezt a körülményt, vagyis az uráli-finnugor nyelveknek az indogermán nyelveknél sokkal lazább, tetemesen távolabbi egymás közötti összefüggését maguk a finnugor nyelvészek is elismerik. Így pl. Szinnyei József szerint a finnugor nyelvcsalád tagjai (!) kb. úgy viszonyulnak egymáshoz, mint az egyes indogermán nyelvcsoportok (!). (l. Szinnyei: "Magyar nyelvhasonlítás 1927. 4. old.: – idézve Endrey 1982. 49. old. – kiemelések tőlünk). Bárczi Géza szerint pedig az egyes finnugor nyelvek közötti rokonság foka meg sem közelíti a latin vagy a germán csoport különböző tagjai közötti hasonlatosságot, s leginkább ahhoz a rokonsághoz hasonlítható, amely az indoeurópai nyelvcsalád különböző nyelvi csoportjai, pl. a germán és a szláv csoport között fennáll. (l. Bárczi: "The Hungarian language 1943. 272. old. - idézve Endrey 1982. 49. old.; kiemelés tőlünk). Mindebből pedig az következik, hogy a finnugor – de még sokkal inkább az uráli – nyelvcsalád genetikus, leszármazásbeli rokonságának elképzelése már eredetileg is felettébb ingatag alapokra épült, a nemzetközi nyelvtudományban ma érvényes normák, módszertani irányelvek értelmében azonban semmi esetre sem tartható fenn tovább.  

### Finnugor népek eredete

Arról az északra vándorlásról van szó, mely kapcsán a sumér nyelvvel való hasonlóságok témájában értekeztünk.  

#### Götz László Keleten kél a Nap...

...című könyvében írja:
> [[M/Mészáros Gyula\|Mészáros Gyula]] végül az ananjinói műveltség szkíta jellegére hívja fel a figyelmet, ahol Kr.e. 600 körül megjelent a vas, a tipikus szkíta tőrök, nyílhegyek, a kiterjesztett szárnyú sas és a madárfejű griff kíséretében. Ugyanakkor terjedt el a lótenyésztés és a földvárépítés ismerete is a kérdéses területen.  
> Az ananjinói kultúra kialakítói és hordozói tehát a Kaukázus-Kubán vidékéről az Urál térségébe felvándorolt szkita törzsek voltak – állapítja meg. Ezek művelték ki a "praefinnugorokat", akiknek mongoloid-uráli embertani jellegét igen találóan jellemzi Herodotos: messze északon, a hegyek tövében (Urál) pisze, kopasz, nagyállú emberek élnek szkíták társaságában, akiktől ruházatukat átvették. Nevük "argippaioi".  
> Leszögezi, hogy az ősi ugorok állítólagos lótenyésztése csupán bizonyítatlan nyelvészeti feltevés. Ezzel szemben azonban tény, hogy a primitív obi-ugorok még a középkorban sem tenyésztettek lovat, s csupán áldozati állatként vettek néha egyet-egyet déli szomszédaiktól. "Ló" és "nyereg" szavaink sem ugor eredetűek – mint nyelvészeink állítják –, hanem bizonyíthatóan a kaukázusi nyelvekből származnak.  

### Az archeogenetikai kutatás kálváriája

Ahogy [ezen](https://www.youtube.com/watch?v=9yE5Qg_Wa3s) és [ezen](https://www.youtube.com/watch?v=Hb062iGFRs8) saját készítésű videóimban is megjegyeztem, meglepetésként ért, hogy 2025. végén az Orbán kormány médiafelületein visszatértek a finnugrászok.  
Mint kiderült, ismét feléjük billent a mérleg, hiszen az újabb archeogenetikai vizsgálatok finnugor faji többséget mutatott ki az ún. "honfoglalóinknál."  
Ennek az eredménysorozatnak ill. a háttérben meghúzódó MKI berkeiben beálló hatalmi változásoknak nézünk utána: mi is történt néhány év leforgása alatt.  

Először is, a saját véleményem hadd mondjam el, pontokba szedve:  
- Ahogy a nyelvészeti, úgy a genetikai vizsgálatok is szabadon válogathatók, pro és kontra, azon az elven, hogy milyen kritériumoknak kell megfelelni. Alapvetően a helyzet az, hogy más népekkel ezt nem csinálnák meg; ott negyed- vagy tizedannyira egyértelmű dolgokból vagy ha [[J/Jamnaja kultúra\|Jamnaja kultúrá]]ra gondolunk, zéró bizonyíték alapján is nagyon egyértelmű eredményeket mutatnak fel, mert éppúgy előre szabják meg a kívánt eredményt, mint a mi esetünkben: nekünk csak a [[S/Szemiták és árják\|szemiták és árják]] által felzabált múlt jelentéktelen maradéka jut.
	- Arról pedig, hogy ki hogy néz ki, megint csak annyit, amit másutt is elmondtam: teljesen mindegy, hogy ki hogy néz ki, az isteni küldetés, a szakralitás, szellemiség, lelkiség a lényeg, de a tudomány ezen mezsgyén nem akar haladni. Amúgy is, minden szellemi produktumot mi csak átvehetünk.
- Személy szerint én **nem utasítom el** a finnugor rokonságot, azon egyszerű oknál fogva, hogy a [[C/Csudaszarvas\|Csudaszarvas]] mondánk eredete (beleértve a rénszarvas ünőjét, mint a szarvasfiú agancsot viselő anyját) is északra mutat és a [[T/Termékeny félhold\|termékeny félhold]] kultúrája sem helyben jön létre, hanem északról vándorolnak le eleink, valamint az [[E/Etruszk#Etruszk nyelv\|etruszk nyelv]], [[S/Sumér és akkád nyelvek\|sumér nyelv]] és [[E/Egyiptomi nyelv\|egyiptomi nyelv]] is mutat a magyaron kívül finnugor nyelvi rokonságot, ahogy erről [[F/Finnugor nyelvek\|finnugor nyelvek]] címnél volt szó. Az elmúlt évezredekben a közlekedő nyelv több helyen inkább finnségi/finnugor volt, és a magyar csak zárványszerűen kezd már csak mutatkozni.
- Ami a szkíta/hun-avar-magyar azonosságot illeti, a hun és magyar egy nép, azon az alapon, hogy a névadó [[H/Hunor és Magor\|Hunor és Magor]] nevek egy évköri konstrukció szerves részei.
	- A magyarok manysikkal való faji keverése elsődlegesen a [[H/Honfoglalás\|Honfoglalás]] tényére és a kiindulópont kulturális ürességére összpontosít, míg a szlávok szinte külön faji státuszt kapnak. Tisztázni kell a szlávok fehér hun eredetét.

Ahogy a témáról szóló menet közben feltett [videó](https://www.youtube.com/watch?v=WUmd19AVOnQ) leírásában is feltüntettem:  
A lényeg az, hogy nem vagy odavaló, ahová Isten teremtett, mert másnak is kell a hely, és nemzetek nincsenek is, csak a maszatolási lehetőségeket keresik, ahol a keretrendszer MINDIG tudományosnak feltüntetett áltudomány, ahol az elsődleges cél a magyar alárendelése (50% manysi vagy, nem a manysiknak készült a kimutatás, hogy ők lennének 50%-ban magyarok), kultúrteljesítményének alábecsülése. A számokban pedig mindig lehetőség nyílik a hamistásokra. Ebben a korban ezt kapod. Más korban meg már nem fog számítani. A lényeg, hogy a szívedben, lelkedben hordozd azt, ami a lényeg és azt add át. Ne az ő eredményeiket meg statisztikai mutatóikat. Ismerd fel a koncot és a hátsó szándékot.  

#### A tudományos világ álláspontjaiban beálló változások

Ahogy [ezen](https://www.youtube.com/watch?v=8a6z6l_VOYg&t=248s) angol nyelvű videóban az adott helyen is elmondom, ez a tingli-tangli nem történhetne meg, ha megalapozott tudásra épülő igazságkeresés lenne az elsődleges. Itt hatalmi játszmák határozzák meg, hogy mit lehet, meddig lehet elmenni, stb. És ha a videóban bemutatott hun király nevét ([[M/Muager\|Maugerisz]]) az ötödik osztályosainknak eddig taníthatták, most mi lesz? Megyünk vissza a Mansi-Er összetételhez, hogy az lesz a [[M/Magyar\|magyar]] nevünk eredete? Néhány évente változtatjuk a nemzeti tananyagot úgy, hogy az Orbán kormányt még le sem váltották?  

> [!fail] &nbsp;
> A [VálaszOnline](https://archive.ph/xx05A) nevű weboldal részletesen beszámol a változásokról.

Tehát amíg a 2022. szeptemberében az RTL Klub [műsorában](https://www.youtube.com/watch?v=73Niwa2CSPA) is megjelent álláspont kedvező volt a magyar füleknek, mert a kárpát-medencei jelenlétünk folytonosságára utaló adatokkal szolgáltak, azóta a már leváltott főigazgató, Horváth-Lugossy Gábor ellenében feltűnő hangadók eredményei lettek meghatározók.  
Természetesen a magyarok északi nép, de a nyelve nem onnan való, ahonnan akármilyen politikai indíttatású eredetét meghatározzák.  

Lásd még faji témában [[O/Obi-ugor\|obi-ugor]], [[S/Szamojéd\|szamojéd]], valamint [[M/Mongol#Mongoloid\|mongoloid]], továbbá [[F/Fajok#Mandulaszemű népek rokonsága\|mandulaszemű népek rokonsága]] és [[H/Honfoglalás#A honfoglaló magyarok típusai\|a honfoglaló magyarok típusai]].  