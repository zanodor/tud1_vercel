---
{"dg-publish":true,"permalink":"/F/Fa/","title":"Fa","tags":["Englishtexttranslated"],"created":"2023-10-11T04:42","updated":"2024-12-20T10:17"}
---

# Fa

Fa szavunk az egyik legalapvetőbb, legelemibb fontos szavunk. A fa jelképről lásd például...

#### Jankovics Marcell A fa mitológiája...

...című könyvét.  
Ezen passzus is onnan való:  
> Csomózott az idő végtelen kötele, így könnyebben araszolgatunk rajta. Kevésbé talányosan szólva, az égi jelenségek összjátéka: a földtengely ferdesége és billegése, a földforgás sebessége, a holdváltozások időtartama, a Föld Nap körüli keringése teszi lehetővé az idő periodizációját, azaz mérését: felosztását napokra, hónapokra, évekre. A régiek ezért az időt kettős természetűnek tartották. Végtelennek és megfordíthatatlannak (irreverzibilis idő), illetve körkörösnek (periodikus vagy ciklikus idő). Az előbbi az időszámítás és a keltezés alapja, az utóbbi a naptáré. Az idő e kétértelműsége a fa-szimbolikában is jelen van. Hosszú életével **a fa az irreverzibilis idő, az időmúlás jelképe** (az "idő vén fája", történelem fája, családfák, emlékfák), életének éves ritmusával viszont a periodikus időt, az örök körforgást jelképezi ([[E/Életfa\|életfa]], [[V/Világfa\|világfa]]).  

#### Falvay Károly Nagyboldogasszony...  

...című könyvének 287. oldalán amit ír:  
> A növények közül az erdők fái az elsődlegesek. Részben, mint (életadók) élelemadók, részben, mint tüzelő és építő eszközök. A fák rendkívüli szerepére már Frazer is felfigyelt a századfordulón Az Aranyág című híres munkájában.  

Ahogy lentebb szerepelt, a Fa a Tejút jelképe.  
[[P/PA\|Pa]] egyúttal a Fa ősibb alakjának is mondatik. Záhonyi András László Gyula és Karácsony Sándor szemével című az Ősi Gyökér 2011/2. sz. megjelent cikkében a sumér `PA` kapcsán írja, hogy elágazást is jelent, ami egyes vélemények szerint a(z imént említett) [[T/Tejút\|Tejút]] és a Napút elágazására utal (mindezt [[P/Pabilsag\|Pabilsag]] kontextusában).  
![assets/Fa_image2.jpeg|invert_dark](/img/user/F/assets/Fa_image2.jpeg)  
(A Labat 295-ös kettőskereszt jelek közül az első a tatárlakai, a második a szumér.)  
A Zakar András Sumerian-Ural-Altaic Affinities féle PDF-ben helyet kapó Deimel féle adat szerint:  
> At the same time, it is also true that Sumerian `pa` has the same meaning as Hungarian `fa` 'tree'. According to Deimel (1934):  
> `pa` (295/1) trunk of tree with two branches;  
> `appu` vagy `appa` (Akkadian) (295/11) the crown and root of a tree;  
> `pa`/-`a` (295/13) 'parts of plants'.  
> —  
> Ugyanakkor az is igaz, hogy a sumér `pa` jelentése megegyezik a magyar `fa` jelentéssel. Deimel (1934) szerint:  
> `pa` (295/1) fa törzse két ággal;
> `appu` vagy `appa` (akkád) (295/11) a fa koronája és gyökere;
> `pa`/-`a` (295/13) 'növényi részek'.  

`A-Pa` előjön Varga Zsigmond Az ősmagyar mitológia című könyvének 297. oldalán, a lagasi Gudea templomtornyának neveként.  

Fa szavunknál írja CzF:  
> Rokonok vele takele nyelven Áfrikában: `fa`, továbbá a parszi és pehlvi `van`, zend `vana`, szanszkrit `vana` (erdő), persa `bun`, sínai `mu` (arbor; lignum), finn `pun`, német `Baum`, goth `bagm`, angol `beam`. A perzsa `bam`, s héber `bamah` pedig magast jelentenek, épen úgy mint az egyszerű magyar fe, mely alapfogalomban a növények legmagasabb nemét jelentő fa-val egy értelmű.  
^jh206l

Jankovics Marcell A fa mitológiája című könyvében is említi, hogy a fa lehet kettős (nőiségi és hímségi) megítélésű[^1]. [[E/Erikafa\|Erikafa]] címnél is írtuk:  
Az [[E/Erikapeosz\|Erikapeosz]] Örök-Apa/Öreg-Apa értelmezése azért visszás, mert a Tejútfa inkább nőiségi, de Jankovics Marcell [[F/Fa és nő\|fa és nő]] címnél álló adata szerint (a törzs [[L/Lingam\|lingam]]-ként való értelmezése \[vö. fa – fasz\] nyomán) hímségi is lehet.  
(Ahogy [[A/Asera\|asera]] címnél erről szintén volt szó.)  

Egyébiránt ugyanígy a FA/PA szóelemből (is) levezethető [[B/BOT\|BOT]] (Bo-Ta) ugyanígy kétféle értelmezésű: bot lehet fallikus és a Nap Háza értelemben nőiség.  

![assets/Fa_image3.png|invert_dark](/img/user/F/assets/Fa_image3.png)  
Az is ismeretes, hogy az **ember maga is fához hasonlíttatott**. Lásd erről Zobor László Az ősminták ereje című tanulmányában szereplő anyagából [[V/Világkép\|világkép]].  
Erőss Diána/Bácsi Boglárka is írja:  
> Világképünket nemcsak szociokulturális környezetünk sajátosságai határozzák meg: függőleges, az ég irányába mutató testhelyzetünk alapján következtetünk a kozmosz hierarchikus tagoltságára, vertikális rendjére. Felül a szellem, közében az érzelmek, alul a zsigeri késztetések erőközpontjait véltük megtalálni. Szimbolikus értelemben lényünk a transzcendens és az immanens tartományokat egyesíti: nem véletlen a gerincoszlop misztikus vonatkozásának feltételezése. Folyamatos az áramlás, a csatornában mindig csúcsforgalom van, hiszen határvidék lakói vagyunk. Nyilván a fa sem ok nélkül telítődött metafizikus jelentéstartalommal: a földből szívja fel táplálékát a gyökérzet, míg a lombkoronát az isteni napsugarak éltetik.  

#### Péterfai János is írja:

> Golova, Golovüj orosz szavak. Gyolyó-Fa, Golyó-Fej az utótag magyar megfelelője. Aki látott már Fát, az látja a Fa Fej természetét. Az orosz szóformák Fej jelentésűek, amiben a Go jelenti a Fejet. A Lova, Lovüj még Embert is jelenthet.  

Az ember függőleges testtartását hasonlították a fáéhoz (amíg él az ember és a fa, addig áll, ha holt, akkor már nem áll), annak is a [[T/Törzs\|törzs]]éhez; gyökér – \[lásd néppel is kapcsolatba hozva és más egyéb érdekes, Tejútról való leszületéssel kapcsolatos infókkal\] [[T/Törzs\|törzs]] – lomb[[K/Korona\|korona]] (Magyar Adorján is írja, hogy az olasz `braccio` = kart és ágat (elágazást) is jelent, éppúgy, ahogy az oromo `harka`).  
A családfő kapcsán lásd szintén [[P/PA\|PA]] címnél írottakat is közben, ahol törzsfőről is szó esett.  
A fa viszont nemcsak a (leeresztett karú) emberhez, hanem a Tejúthoz is hasonlíttatott (lásd a függőleges Tejút oszlopát [[K/Karácsony\|Karácsony]] címnél) (a kitárt karú emberekről lásd [[O/Orant\|orant]] és [[V/Vitruvius\|Vitruvius]]). Ilyenkor a Tejút egy hidat képez ég és föld között, mely [[H/Híd\|híd]] szó a [[R/Religion\|religio]] fogalmának szinte megfelelő [[H/Hit\|hit]] szavunk alaki változata. (Lásd még erről is [[S/Szakrális kontra spirituális\|szakrális kontra spirituális]].)  

Sőt, egyes régi hiedelmek szerint az embernek két [[L/Lélek\|lelke]] van, az egyik a testében, a másik a fáéban, amit születésekor ültetnek[^2].  
Az nyilvánvaló, hogy ez a képzet onnan veszi eredetét, hogy a régi ember tudta, hogy a lelke a Kozmikus Fáról ([[V/Világfa\|világfa]]/[[E/Életfa\|életfa]]), a Tejútról származik. Na most ennek a (vélhetően égi) fának különböző nyelvekben [[T/Terek\|terek]] (a kazahban `darak`; a keltában az ág neve [[D/Darag\|darag]]) a neve (a fa általában tölgy, ahogy az utódnyelvek szavai alapján is látjuk) és vélhetően a [[T/Török\|török]] név is innen, a Tejútfáról veszi eredetét (hogy a [[G/Görög\|görög]] név külön értelmezendő-e, nos, lehetséges), viszont ugyanakkor [[G/Gyerek\|gyerek]] eredetre mehetne vissza mindkettő (hogy itt most a gyerek inkább sarjként gally és ágacska, nem maga a teljes fával azonosítható, az itt külön kérdés).  

A fa-emberi test analógiáról...

#### William F. Warren Paradise Found...  

...című könyvében is szól:  
> In The Weekly Inter-Ocean, Chicago, Dec. n, 1884, in which, in an illustrated article entitled The Tree of Life, we are informed that science has now discovered in a most unexpected manner both the Tree and the River of Life. The former is the brain and spinal cord of man. We do not mean that the brain merely looks like a tree or resembles one externally. We are not dealing with analogies. But we do mean that the brain and spinal cord are an actual tree. By the most rigid scientific examination it is shown to fill the ideal type and plan of a tree more completely than any tree of the vegetable kingdom. The spinal cord is the trunk of this great tree. Its roots are the nerves of feeling and motion branching out over the body. . . . The Tree of Life is planted in the midst of many others, for the heart is a tree, the lungs are a tree, and the pancreas, stomach, liver, and all those vital organs. The brain is its radiant and graceful foliage. The mental faculties are classified in twelve groups by the most recent scientific analysis. This Tree bears twelve kinds of fruit. . . . On each side of the Tree of Life is the great River of Life. Let us lay a man down with his head to the north, and his arms stretched to the west and to the east. The River of Life has its four heads in the four chambers of the heart, the two auricles and the two ventricles. The branches of this river pass upward to the head, the land of gold, eastward to the left and westward to the right arm and lung. But greatest of all the branches, The River, or Phrath, are the aorta and vena cava, reaching southward to the trunk and lower limbs. In branching over the body this river divides into four parts at seventeen different points. Two branches of the river form a network around the very trunk of the tree, and spread upward among its expanding branches. The blood is the Water of Life, and it looks as clear as crystal when seen through the microscope, the eye of science. It is three fourths water, and through this are diffused the red cells and the living materials which are to construct and to maintain the bodily organs.  
> —  
> A The Weekly Inter-Ocean, Chicago, 1884. december számában megjelent, Az élet fája című illusztrált cikkben arról értesülünk, hogy a tudomány most a legváratlanabb módon felfedezte az élet fáját és folyóját is. Az előbbi az ember agya és gerincvelője. Nem arra gondolunk, hogy az agy pusztán úgy néz ki, mint egy fa, vagy külsőleg hasonlít rá. Nem analógiákkal van dolgunk. De arra gondolunk, hogy az agy és a gerincvelő egy tényleges fa. A legszigorúbb tudományos vizsgálattal is bebizonyosodik, hogy a növényvilág bármelyik fájánál teljesebben megfelel a fa eszményi típusának és tervének. A gerincvelő ennek a nagy fának a törzse. Gyökerei az érző- és mozgatóidegek, amelyek a testben szétágaznak. . . Az Élet fája sok más fa közé van ültetve, mert a szív egy fa, a tüdő egy fa, a hasnyálmirigy, a gyomor, a máj és mindazok a létfontosságú szervek. Az agy a ragyogó és kecses lombja. A mentális képességeket a legújabb tudományos elemzések tizenkét csoportba sorolják. Ez a fa tizenkétféle gyümölcsöt terem. . . . Az Élet Fájának mindkét oldalán az Élet nagy Folyama található. Fektessünk le egy embert úgy, hogy a feje észak felé, a karjai pedig nyugat és kelet felé legyenek kinyújtva. Az Élet Folyójának négy feje a szív négy kamrájában van, a két fülkagylóban és a két kamrában. Ennek a folyónak az ágai felfelé haladnak a fejhez, az arany földjéhez, kelet felé a bal és nyugat felé a jobb karhoz és a tüdőhöz. De legnagyobb ágai, A folyó vagy Phrath, az aorta és a vena cava, amelyek dél felé a törzsig és az alsó végtagokig érnek. A test fölött elágazva ez a folyó tizenhét különböző ponton négy részre oszlik. A folyó két ága hálózatot alkot maga körül a törzs körül, és felfelé terjed a fa terjeszkedő ágai között. A vér az Élet Vize, és a mikroszkópon, a tudomány szemén keresztül nézve kristálytisztán látszik. Háromnegyed részben víz, és ezen keresztül terjednek a vörösvértestek és az élő anyagok, amelyek a testi szervek felépítésére és fenntartására szolgálnak.  

#### Edith és Francois-Bernard Huyghe Világképek...  

...című könyvükben írják:  
> Testünk egy másik evidenciát is megszab: mintha a fejünk búbján keresztül haladna egy [[T/Tengely\|tengely]]. Ebből könnyű arra következtetni, hogy az egész világ egy tengely köré szerveződik, sőt, hogy mindennek van egy közös középpontja. Számos mitológiában szerepel a világ tengelyének fogalma, amely egyszerre középpont és tengely, s amely köré egy szükségképpen körkörös tér szerveződik. Ugyanakkor ez a tengely kapcsolja össze a lenti és a fönti világot, tartja az ég boltozatát, vagy teszi lehetővé az érintkezést az alsó és felső világ között. (...) Az igény, hogy az Univerzum rendezettségét egy axis mundi létével bizonyítsuk, mielőtt kulturális univerzália vagy legmélyebb tudatalattink terméke lenne, elsősorban tehát testünk üzenete. Önkéntelenül jut eszünkbe, hogy hasonlóság vagy analógia létezhet testünk és az Univerzum között, olyannyira, hogy a szférikus, eleven, lélekkel rendelkező Univerzum elképzelésével több mitológiában és filozófiában is találkozunk.

[[T/Test\|Test]] és [[F/Figure\|figure]] címnél finnugor és japán szavak kapcsán írottak mellé ami lemaradt (ott csak utaltunk rá, hogy majd ezen címnél kidolgozunk valamit (közben más helyekre is bekerültek ezek)), hogy a (Nap)ember és a fa relációja kimutatható az alábbi Czeglédi K. által megadott szavakból:  
> Komi `megyr` 'ív, hajlított forma', `mygör` 'figura, alak, forma ....' vö.: cseremisz-mari `mogyr` 'törzs (testé),' mari `mogyr`, `mongyr` 'test, emberi szervezet', `mykyr` 'görbeség, ...vö. mari `mugyr`, `mygyr` 'púp'.  

Ezen utóbbi cseremisz-mari `mogyr` = törzs szó látszik tkp. eredetéül szolgálni a japán `moku` = fa szónak[^3] is, akár [[M/Magor\|Magor]] > Magyar (ember) > ember = fa > \*mokur > moku fejlődési sorozatban.  

#### Antalfai Márta Lelki fejlődésünk dimenziói "Az égig érő fa"...

...című Benedek Elek mesében című írásából:  
> Az égig érő fák egy varázslatos, paradicsomi kert közepében nőnek, amely a világ közepe, lelkünk középpontja. A kert közepére nőtt "égig érő fa" a világ tengelyének, személyiségünk állandóságának, folytonosságának, s egyben fejlődésének szimbóluma.  
> Lélektani megközelítésből a fa a személyiség tükörképe, fejlődésének szimbóluma (C. G. Jung). Az égig érő fát "lélekfának" is nevezik a folklórban. Az alvilágban, a [[T/Tudattalan\|tudattalan]]ban, az ősmúltban gyökeredzik, törzse a személyes életút, lombkoronája a tudat területét idézi meg. Ágai legtöbbször az ég hét rétegén mennek át. A hős feladata a három, hét, vagy kilenc réteg megmászása, vagy a tetejükre ugratás.  
> Ezek a rétegek a személyiség, ill. tudat fejlődésének lehetséges szintjeire is utalnak.  
> A lét örök körforgásában a fa az összekötő az anyagi és szellemi minőség, a föld és az ég, a horizontális és a vertikális dimenzió között. Ezért, mint [[P/Psychopomp\|pszichopomposz]], a lélek szimbóluma is. A fa tetején élő királylányhoz vezető út voltaképpen egy olyan belső utazás, amely által a hős saját lelki mélységeit ismerheti meg. Mesénk hőse János, a kiskondás, az égig érő fát "ugyanúgy járja be, mint a sámán, aki lépcsőkkel bevagdalt szent fáján egyre feljebb haladva képzeletében az égbe jut" (Berze Nagy, 2004.105. old.), a szellemi, spirituális világba.  
> A hős személyiségének fejlődéséhez kapcsolódóan a fa, apa és anya szimbólum is, hiszen a fában ősidők óta az anyát és apát tisztelték, így a fa az isteni szülőpár archetípusa. A világfa tetején legtöbbször sas alakjában a főisten, ill. annak árnyékrésze, az alsó és felső világ között közlekedő [[S/Sárkány\|sárkány]] található, magában a világfában pedig az anyaistennők laknak. A hős útja ezen szülőarchetípusok között vezet felfelé egy magasabb szinten lévő világba, ahol – a destruktív erőket legyőzve – az aranyszőrű paripában önmaga lényegére lel...  

Plinius szerint **az első templomok fák voltak**[^4]. Az alábbi sorok pedig egyenesen azt vetítik elénk, hogy az első templom ezek alapján a hyperboreaiak [[V/Világfa\|világfá]]ja, [[E/Életfa\|életfá]]ja volt, ami ugye leggyakrabban a [[T/Tölgy\|tölgy]]fa, a táltos fája.  

#### Péterfai János írja:

> A faistennők gyakorlatilag azonosak a magyar nymfákkal, vagyis Nűmfákkal \[lásd még [[S/Sylph\|sylph]]\]. Lényegében a Fa a Tejút jelképe, ez a Világfa, a Tetejetlen Fa, a mai magyar mitológia nagyon ősi eszméje. A Fa termést ad, ez a [[G/Gyerek\|Gyerek]] \[mely szó is lehet [[T/Tree\|tree]] = fa vonatkozású\]. A Termés szó szerint Csillag-Ifjú. A Ter Csillag, a Mes Ifjú. A Tejút is csillagot ad, vagyis gyereket. Csodálatos szépségű képzetekkel van tele a magyar mitológia \[és az ahhoz kötődő nyelv\], amelyhez hasonló nincs is máshol. A többi mitológia a magyar mitológiának szétesett darabjait őrzi \[ahogy a nyelvek is a magyar nyelv szétesései\].  

A latinban [[F/Fanum\|fanum]] is templomot, szentélyt jelentett (innen [[F/Fanatic\|fanatic]] és [[P/Profane\|profane]] szavak is).  

Az egyes fák típusait lásd helyükön: [[B/Bükk\|bükk]], [[G/Gyertyán\|Gyertyán]], [[T/Tölgy\|tölgy]], stb., továbbá angol és latin nyelvű megfelelőiknél.  
A [[P/Perennial\|perennial]] címnél is taglalt fa-faág-csillag-(zodiákus) csillagkép jelentésű szavakat összefüggéseiről lásd [[T/Tree\|tree]].  
Lásd még [[K/KUS\|KUS]], [[E/Életfa\|életfa]], [[V/Világfa\|világfa]]. Angolul [[T/Tree\|tree]]. Legközelebbi infót lásd [[F/Fable\|fable]].  
Fa szavunk meglenni látszik a [[F/Faggot\|faggot]] szóban és az ott említett görög-latin `fagosz`-`fagus` = bükk(fa) szavakban is.  
Az északi-sarki Paradicsom istenének/fájának neve az egyiptomi hagyományban [[A/Aalu\|Aalu]].  

A fa és a nő hiedelmi megfeleltetéséről lásd [[F/Fa és nő\|fa és nő]].  
Jankovics Marcell A fa mitológiája című könyvének 93-94. oldalán példázza a [[F/Füge\|füge]]fa-istennőket és a szent tejet adó fügefákat ([[R/Rumen\|Rumen]] címnél is volt róluk szó illetve [[L/Lac\|lac]] és [[H/Honey\|honey]] címszókhoz is be lett téve említésként némi info).  
Arról, hogy ez ember "lemászott a fáról," lásd Jankovics Marcell anyagát is [[D/Darwin, Charles és elméletének cáfolata\|Charles Darwin és elméletének cáfolata]].  

Az archaikus népi imádságban nagyon szépen kapcsolódik össze az életfa és minden fontos szereplő:  
*Ég szülte Földet,  
Föld szülte fát,  
Fa szülte ágát,  
Ága szülte bimbaját,  
Bimbaja szülte Szent Annát,  
Szent Anna szülte Máriát,  
Mária szülte Krisztus Urunkat,  
a világ megváltóját!*  

Jankovics Marcell Jelkép-kalendárium című könyvének 327. oldalán kicsit máshogy áll a szöveg; lásd csatolva.  
![assets/Fa_image4.png|invert_dark](/img/user/F/assets/Fa_image4.png)  
Falvay Károly Nagyboldogasszony című könyvének 402. oldalán Erdélyi Zsuzsannától egy hosszabbat is közöl, amelyben viszont már egy Kárpát-medencére nem jellemző pálmafa szerepel; lásd csatolt képen.  

Dr. Gyárfás Ágnestől való egy másik:  
> *Világtenger közepében aranyasztal  
> Aranyasztalon aranyoltár  
> Aranyoltáron [[A/Ánafa\|ánafa]][^5]  
> Ánafa szülte ágát  
> Ága szülte levelét  
> Levele szülte bimbaját  
> Bimbaja szülte virágát.  
> Virága szülte Szent Annát  
> Szent Anna szülte Máriát  
> Mária szülte Szent Fiát  
> A világ megváltóját.*  
> (Izsó Józsefné Eduvárd Zsuzsanna. Császtapuszta. Saját gyűjtés. Zene: Hampó József.)  

Az élet és halál fája, mint a körkörös idő szimbóluma minden áttétel nélkül jelenik meg a közel-keleti fiúistenek mítoszaiban. Fától születnek, halálukban a fába térnek vissza. Jankovics Marcell könyvének 123. oldalán írja, hogy a halál kellékei túlnyomórészt fából készültek: akasztófa, [[K/Kereszt\|kereszt]], karó, kínzó[[C/Cölöp\|cölöp]], máglya, illetve a vérpadot és a kerékbetöréshez használt fakereket is értelemszerűen fából készítették.  
Az említett szakrális-rituális célú kivégzőeszközöket eredetileg a halál kozmikus fájának földi másaként fogták fel. (Egybekötést ill. némi folytatást lásd még [[C/Crucifixion\|crucifixion]].)  

Zobor László Az ősminták ereje című tanulmányában rengeteg érdekesség van: lásd [[O/Ősminták\|ősminták]] valamint [[V/Világkép\|világkép]], mely utóbbi címnél mélyebben boncolgatásra kerül a fa emberrel való hasonlítása is.  

#### Jankovics Marcell A Nap könyve...

...című könyvének 59. oldalán írja:
^d6f76e
> Hála a történeti folytonosságnak és a fejlett írásbeliségnek, e hagyomány ősi kínai változatát részletekbe menően ismerjük.  
> Mint a világ sok régi műveltsége, a kínai is egy égben gyökerező, csodálatos fát kapcsol a Naphoz. A "Tíz Égi Tő" és a "Tizenkét Földi Ág" 60 napja ezen a "naptárfán" hajt. Jelképesen szólva, a Nap ennek a fának a tövén kél keleten, ennek a csúcsán delel, és ezen nyugszik nyugaton. A "kelet" kínai írásjele a fa és a Nap együttes stilizált ábrázolása: 東. Az 5 ágens ("elem") közül a fát a kínaiak a kelet égtájhoz társították.  
> Ez a fa nemcsak a Nappal, hanem a császárral is együtt mozog, más szóval az élet fája mindig ott nő, ahol a császár épp tartózkodik. Nyári napfordulókor elméletben a birodalom szívében, a főváros közepén lévő császári palotában, ahol a világegyetem központja van ([[K/Kína\|Kína]] kínai neve, Csung-Kuo "Közép-ország"-ot jelent), a világ tengelyében áll a fa. Délben, amikor a Nap a fa csúcsán delel, a mindennek mértéket adó császár sem vet árnyékot – vagyis kínai felfogás szerint tökéletes –, ahogy adott földrajzi szélességen nyári napfordulókor a [[G/Gnomon\|gnómon]]nak sincs árnyéka. Mint e példa is mutatja, a császárnak mindig összhangban kell lennie a Nap haladásával. Hiszen ő a Menny Fia, a Nap képmása (a mitikus hagyomány szerint **Hszi-Ho napanya-istennő** \[hasonló a [[S/Sky\|sky]] név\] hatalmas császárok ágyasa volt), és mert számára a Nap a követendő példakép, lévén az egyetlen helyes út a Nap útja: a Tao. A császárnak ezért meghatározott rend szerint a Nap útján kellett járnia, képletesen szólva, mindig a fa alatt kellett laknia.  
> Minden ötödik évben bejárta a birodalmat. Tavasszal a keleti országrészbe látogatott, nyáron a délvidéket kereste fel, ősszel nyugaton, télen pedig északon tartott udvart, majd visszatért középre, a fővárosba. Abban a 4 esztendőben is követte a Nap útját, amikor nem hagyta el a fővárost, mégpedig úgy, hogy az évszakok változását követve palotája megfelelő 3-3 lakosztályát lakta 1-1 hónapig; s keleti szárnyban hált tavasszal, a déliben nyáron, ősszel a nyugati oldalon, a tél 3 hónapjában pedig az északi lakosztályokban. A nyár harmadik havában – nyári napfordulókor – megszakítva a körforgást foglalt helyet a középső csarnokban, hogy így jelölje ki az év és a mindenség középpontját. Így őrizte a birodalom egységét időben és térben, ég és föld mediátoraként. Idővel enyhítettek a császár szertartásos életrendjének szigorúságán. Nem kellett már állandóan költözködnie, ehelyett havonta fölkereste az Égi Hatalmak Csarnokát és a közepén emelkedő napoltárt, hogy a hónapnak megfelelő épületrészben illetve "középen" elvégezze az előírt ceremóniát.  
> A császárt nemcsak a Nappal, hanem az ég közepével, a Sarkcsillaggal is azonosították, ezért alattvalóinak, miközben ő délnek néző trónusán ült, észak felé fordulva kellett leborulniuk előtte. Napés sarkcsillagmás lett volna egyszerre? Úgy tűnik, igen. Egy elterjedt hiedelem szerint a Nap éjjel, amikor nem látjuk, az "ég közepén", a Sarkcsillag mögött tartózkodik. [[T/Teszkatlipoka\|Teszkatlipoka]] volt az aztékok első napistene, de ő volt a Göncöl (és a Sarkcsillag?) megszemélyesítője is, az éjszakai Nap. És Jahvét, akinek számtalan napisteni tulajdonsága van, a próféták és más bibliai szerzők észak felől rettegik: "Észak felől aranyszínű világosság támad, Isten körül félelmetes dicsőség." (Jób 37, 21. L. még Jer 1,13.)  

Amit kiegészítésként tőle még ide lehet tenni ([[K/Király#Napkirály, szakrális király\|napkirály]] címnél is megvolt):  
> A kínai császár tevékenységét szigorú előírások szabályozták. Nem volt szabad vétenie ellenük, mert akkor "a Nap is elvétette volna útját", aminek következtében a Földet katasztrófák sújtották volna, és a társadalmon is a zűrzavar lett volna úrrá. A kölcsönösség alapján – úgy hitték – neki is módjában állt egyengetni a Nap útját, s így szabályozni a naptárt, így lett a világ tengelyen forgó élő mutatóként a császár a Nap képviseletében az idő földi kormányzója. És ezt így hitték mindenütt. A (pap)-királynak kellett ügyelnie arra, hogy a Nap le ne térjen kijelölt pályájáról, különösképpen a "veszélyes kanyarokban", a napfordulókon. Mágikus tevékenységét az uralkodó ünnepélyes körülmények között végezte, ahogy illett.  

Lásd még Jankovics Marcell Ahol a madár se jár című könyvének anyagát ikerfákról [[F/Fa – ikerfa\|fa – ikerfa]].  
Ugyanezen könyvének Aranyfa aranygyümölcse című fejezetében ír a mesék fáiról:  
> A mesei kozmosz elképzelhetetlen a Fa nélkül, mely növényi szimbólumként a világ ágas-bogas vázát adja. Nincs kifejezőbb jelző rá, mint amit egy mesemondó adott neki (A tetejetlen fa), amellyel fején találta a szöget: nem egy végtelenbe szerteágazó fát kell elképzelnünk, hanem a saját farkába harapó kígyó analógiájára egy gigantikus indát, mely az örök körforgásnak is alkalmas metaforája, és amilyen a [[T/Tejút\|Tejút]] a valóságban. A fáról egy egész könyvet írtam, ezért itt csak néhány mesei példát adnék közre; ideillőket, s amelyek nem szerepelnek A fa mitológiájában.  
> Abban a jelrendszerben, amiben az ég fa, az égitestek magától értetődően a fa virágai és gyümölcsei; erre bőven van a mesék körén kívül is példa. Így lesz a Nap elsősorban aranyalma, amire gömbölyűsége és színe predesztinálja. Lehet persze más gyümölcs is, "mosolygó alma", "szóló szőlő", "csengő barack", továbbá aranykörte, -dió, és -cseresznye is, sőt még tojásfán termő tojás is.  
> Vándorló herceg a világ óriás fája alá ér, amin ház nagyságú tojások lógnak. Mindegyikre az van írva, hogy aki bele akar menni, annak 24 regiment katonája legyen. Kürtjébe fúj, 24 regiment katona ott terem. Egy tojáson léket vág, benn talál egy aranylevelet, azon írást: "E levélke bírójára sose jön el végórája." A tojás sárgájával bekeni magát, s az átjárhatatlan páncéllal vonja be, orcája pedig kifényesedik (A vándorló herceg). Zöld királyfi a leányrabló [[K/Kutyafejű\|kutyafejű]]t megöli, a leányt s véle a "szép kaszárnyát" egy tojásban magával hozza (A zöld király fia).  
> Cseh mesében királyfi gyémántalmáját ellopja egy ördög. Miután hősünk visszaszerezte, ebből varázsolja ki az aranyárat, amit a Nap anyjának a tanácsára a Veres-tenger fölötti égboltról csüngő láncra erősít. Nád Péter Krisztustól két almát kap. Az egyiket feldobja, az palotává válik; a másikat áthajítja a tengeren, abból aranyhíd lesz (Nád Péter). Aranyhajú gyermek egy Jankovics nevű "ember" segítségével gyémánt-karfás aranyhidat csinál. Amikor vesszővel megüti, a híd és karfája aranyalmává és gyémántdióvá változik (Jankovics). Az aranyhíddá váló, majd visszaváltozó aranyalma képét a víz felett kelő, lemenő Nap látványa ihlethette, kozmikus léptékben azonban a naplélek járta, égi vizeken átívelő Tejútra vonatkozik.  
> Bujdosó leány elé a Veres-tenger partján alma esik, annak lerágott csutkája vízbe dobva hajó lesz, a leány abban kel át a vízen. (A hét holló. Vö. a dióhéjba keveredéssel. L. még Héliosz aranycsészéjét, amiben Héraklész hajózik át a Nyugat-tengeren.) Szép Miklós a táltosa fülében talált dióból kirázott réz-, majd ezüst-, végül aranyruhába öltözik, úgy állít be Tündér Ilonához. (A világúl szaladt szegény ember. A paripa fülében termett varázsdióra nézve l. a hindu mitológia "lófá"-ját: szansz. `asvattha` = "lófa", valamint azokat a "mesés" ábrázolásokat, melyeken a táltos "füle fölött" Nap vagy Hold lebeg. 22 – 23. rajz) Egy változatban fordítva történik; lovát és katonáit varázsolja elő a "fénygyümölcsökből".  

Ez egy elég rejtélyes közbevetés volt Jankovicstól, de [[D/Dió\|dió]] címnél is szerepelt már adata:  
> A magyar népdal Aranyos levelesnek mondja, a palóc anya a bölcsőben fekvő csecsemőjének azt énekli, hogy "diófalomb takarjon". Egy tündéri táncdalban így szerepel: "Kivirágzott a diófa – nagyot vetett az árnyéka – alatta van szép vetett ágy – benne fekszik Márton diák" stb. (Ipolyi).  
> Mítoszi fontosságát mutatja például a Szent Iván tűzi, és tündéri játéki felemlítése népi dalokban. A dió kapcsolatos a halállal is, a koporsó legyen diófából, vagy a halál tengerén dióhéjban evez a boszorkány, a dióhéjból veti áldozatát a tengerbe. A latin `Juglans` név a `Jovis glans` = Jupiter makkja fogalomból jött létre. A diófa szintén a Világfa megtestesítője. Sok település nevében van jelen.  

Ami a Jovis glans-t illeti, szóba kerül arab csillagmitológiában is:  
> According to R. H. Allen \[see Star Names\] some think that the Belt of Orion stars, delta, epsilon, zeta, known to the Arabs as the Golden Nuts, first bore the name Jauzah, from another meaning of that word, - Walnut, and that title was later given to the whole figure of Orion. In early Arabia Orion was Al Jauzah. Walnuts (genus Juglans, note the similarity of Orion's title 'Jugula') from Latin juglans, 'walnut', is a contraction of 'Jovis glans'. Mythology describes a Golden Age when men lived on acorns, the gods lived on walnuts thus the name Jovis glans or 'Jupiter's nut's. Jauzah also seems to be the term used for a black sheep with a white spot on the middle of the body.  
> —  
> R. H. Allen \[lásd Star Names című könyvét\] szerint egyesek úgy gondolják, hogy az Orion csillagöv, a delta, az epsilon, a zéta, amelyet az arabok Aranydióként ismertek, először a Jauzah nevet viselte, a szó másik jelentése alapján – Dió, és ezt a címet később Orion egész alakjára adták. A korai Arábiában Orion Al Jauzah volt. A dió (Juglans nemzetség, ~~figyeljük meg Orion "Jugula" címének hasonlóságát~~) a latin `juglans`, "dió" szóból származik, amely a "Jovis glans" rövidítése. **A mitológia egy aranykort ír le, amikor az emberek makkon éltek, az istenek pedig dióféléken**, így a Jovis glans vagy "Jupiter diója" nevet kapták. A `jauzah` kifejezést úgy tűnik, hogy egy fekete juhra is használják, amelynek a teste közepén fehér folt van.
{ #cp-b3}


#### Jankovics Marcell folytatja:

> A mesehős(nő) sorsa az igazán sorsváltó pillanatokban napgyümölcsöt termő világfától függ, de el is szakadhat tőle, hiszen **a Nap is elválik a Tejúttól, csak a napfordulók körül tartózkodik rajta**.  
> A kis sárkányölő rákfiút irigy testvérei vastag diófához kötözik, és magára hagyják. Ezt a fát tövestül kitépi, és a hátán hazaviszi. (A kis rák. A metafora értelme: a Tejút és a Nap nyári együttállása a Rák havába esik. A Rák jegyben magasztosul fel az asztrológia Jupitere, akinek a tölgy mellett a dió volt a fája. Lat. `juglans` = "dió", szó szerint "Jupiter makkja".) A legkisebb királyfi születésekor almafácska kel ki a király kertjében, mely a fiúval együtt nő. A fa esténként virágzik, éjfélkor aranyalmát terem, amit a "fára járó" tündér reggelre eltüntet (Tündérszép Ilona \[és [[A/Árgyilus\|Árgyilus]] királyfi\]). [[S/Szép Miklós mese\|Szép Miklós]] táltosért banyánál szolgál. A banya lehetetlen próbák elé állítja, s azok teljesítését még akadályozza is. Álomport ad be neki, amitől elalszik, és egy magas jegenyefa tetején ébred (Szép Miklós). Ennek változata: egy igaz leányzó lenyel egy "tolakodó" borsszemet. Teherbe esik. Szégyenében a havasba bujdosik, ott egy odvas fában aranyhajú leányt szül. A gyermekből Szűz Mária szolgálója lesz, akit Isten anyja hazugságon kap, s ezért büntetésből egy fa tetejére varázsolja. (Szűz Mária és a keresztleánya. A faodúban születő aranyhajú gyermek a tejúthasadékban télen újjászülető Napot személyesíti meg, a fa tetején csücsülő hős, hősnő pedig, akár fel kell másznia rá, akár odavarázsolják, a Tejút másik végén, nyárban delelő Napot jelképezi.) \[Jankovics Marcell itt nem veszi észre, hogy a fa tetejére [[S/Szíriusz\|Szíriusz]]t (mint istenanyát \[lásd [[S/Szíriusz mint istenanya\|Szíriusz mint istenanya]]\], annak fejét) is képzelték[^6].\] Ugyane gondolatmenet, csak fordított sorrendben: egy fa tetején élő tündért boszorkány kútba vet, az a vízben aranyhallá változik. A halat a banya kifogja, hogy megfőzze. Halpucolás közben egy halpénz a földre esik, és aranyalmafa nő belőle. A fát is kivágatja, de egy hasáb "aranyfát" a favágó hazavisz; éjjel a tündér kijön belőle (A háromágú tölgyfa tündére).  
> Nemzés és születés, halál és feltámadás a faanya által esik meg a fás mesékben, annak mintájára, ahogy Ré napistent [[N/Nut\|Nut]] tejútfaistennő estente fölfalja, hogy reggelenkét újraszülhesse. A fa és az anya (banya) azonosságára nézve: teherbe esett királyleányt apja faruhában taszítja el a háztól (A két koszorú). Nagy aranycseresznyefa, oldala tele tövissel, tetején tündér lakik (A tetejetlen fa. A muzulmán mitológia világfájának pokolba nyúló törzse csupa tövis, ezért ezt a részét "A sebek fájá"-nak nevezik). Nagy jegenyefa, oldalában ajtók forgó kaszákkal, ajtók mögött öregasszonyok, a fa tetején tündér (Tündérszép Ilona). Német nyelvű mesében tündér eperfává válik (Der rote Hund). A világszép asszonya mese boszorkánya eleve fa: "iszonyú, tövissel benőtt csuda". A "tejes" világfákkal rokon mesei kép a "szoptató mestergerenda" ([[N/Nut\|Nut]] úgy nyújtózik az egyiptomi sírok, templomok mennyezetén, mint a parasztház hosszában a [[M/Mestergerenda\|mestergerenda]]). Táltos gyermek, hogy anyját kifaggassa, behasítja a mestergerendát, és anyja emlőjét a hasítékba szorítja (Világszép Sárkány Rózsa).  
> Mesei példa a naphős orális fogantatására: meddő királyné Jézus tanácsára az egy éjjelen nőtt szőlőtőről evett szőlőszemtől áldott állapotba kerül. (Kígyóbőrű Kámán Sára: Világszépasszonya. L. még a "tolakodó" borsszemet; a Borsszem Jankók, Borsszemvitézek természetesen abból lesznek.) Tanulságosak ezek a növényi metaforák, két szempontból is. A mitikus napgyermek (-magzat) magból, illetve szemtermésből lesz (l. vetőmag, [[B/Búza\|búza]]szem, szem mint rügy).  
> A "mag, magzat" közti összefüggés világos, más nyelvből is ismerős a növényi mag, férfimag (spermium) megfelelése (lat. [[S/Semen\|Semen]], ang. [[S/Seed\|Seed]]). A "szem" ezen \[latinon kívüli\] jelentése azonban a legtöbb nyelvben háttérbe szorult. (Vö. ang. `egg`, ném. `Ei` = "tojás"; ang. `eye`, ném. `Auge` = "szem", "csíra", "rügykezdemény". A "szem"-nek ez a két jelentése külső hasonlóságon alapszik.) A magyarban azonban még él, és arra is utal, hogy a szóban forgó jövevény csillaglélek által lesz (égi) testté. (Vö. csillag = szem.)  
> A halál-nemzés és a születés körforgása a Napra vonatkoztatva a Tündér Ilona-mesékben követhető nyomon a legszebben. Király aranykörtefájáról éjjelente hollóalakban járó tündér dézsmálja a gyümölcsöt, amitől megfogan (Tündér Ilona és a király úrfi). Hogy "ki" is a gyümölcs valójában, az a Kígyóbőrű Kámán Sára...-meséből derül ki egyértelműen. A tündér szobalánya a hőst, aki a tündér érkezésekor mindig elalszik a fa tövén, lepedőben az aranyalmafára köti fel (a lepedő a "gyümölcs" héja).  
> Arra is van példa, hogy a hőst maga a fa falja fel. Az álruhás Salamon vitézt anyja nem ismeri föl, és csókolózni kezd vele, a hős fölfedi magát, mire anyja megátkozza, hogy fa nyelje el. Salamon eltűnik. Később úgy találnak rá, amint egy fa odvában hegedűt farag. (A hegedű. Csak vegetációs és planetáris istenségnek lehet ugyanaz a személy anyja és szerelmese. Salamon és anyja csókolózása a közösülést, a fa általi elnyelés a fogamzást, Salamon megtalálása a születést szimbolizálja.)  
> Más példák a fától születésre: szegény legény olyan feleséget keres, aki nem anyától lett. Ezüst-, arany-, gyémánterdőben gyümölcsöt szakít; az almákból ezüst-, arany-, gyémánthajú leányok pattannak ki (Akit nem anya szült). A "lóvá tett" Vas Lacit megölik, hulló vére nyomán aranyalmafa nő, a fából többször átváltozás után ismét Laci lesz (Eisen Laczi). Minden mesehősök elseje, a sumer [[G/Gilgames\|Gilgames]] is fától született neve szerint, ami – ha igaz – "[[M/MES\|MES]]-fából való"-t jelent (Mes, mez, mas egy közelebbről meghatározhatatlan fafajta neve \[lásd még róla és a török tölgyfát jelentő szóról [[M/MISZ\|MISZ]]\]), a hős becenevének, Gisnek "Fa" a jelentése.  
> A "napgyermek a fa [[O/Odú\|odú]]ában" képnek megfelel a tüzet, aranyat, kincset rejtő fa vagy bot mesékben is felbukkanó mítoszi motívuma. A hagyomány szerint [[P/Prométheusz\|Prométheusz]] botba rejtve lopta le a Nap tüzét az égből (a metaforának a fapálcával való ősi tűzcsiholási mód az alapja). Mexikóban Kecálkoátl Esthajnalcsillag-istent és éjszakai párját, [[T/Teszkatlipoka\|Teszkatlipoká]]t "Egy Nád"-nak és "Két Nád"-nak nevezték annak okán, hogy a tűz bennük van. (A tűz tárolására, szállítására primitív körülmények között az üreges [[N/Nád\|nád]] kiválóan alkalmas. Könnyen lángra kapó bele, mely a frissen csiholt tüzet is táplálta, a két végén bedugaszolt náddarab belsejében levegő híján parázslik csak.)  
> Amikor Livius elbeszélése szerint az első Brutus a delphoi orákulumhoz zarándokol, somfabot üregébe rejtve egy aranyvesszőt visz Apollónnak ajándékba. Az ős-[[H/Hamlet\|Hamlet]], Amleth naphérósz (Saxo Grammaticus: Gesta Danorum III-IV.) minden aranyát üreges botokban őrzi. A Niebelung-kincset a világhársfa odva rejti. Az aranygyapjú Mars fáján függ.  
> Mesében: bolond fiú bikát örököl, s azt egy nyikorgó fűzfának eladja; a fához köti és otthagyja. (A fa a Tejút, a hozzákötött bika a szomszédos Bika csillagkép.) Egy hét múlva megy az áráért. A fa nem fizet, ezért a fiú kidönti, s kincset talál alatta. (A Bolond örökös típusban. Uráli rokonaink áldozófáik alá pénzt ástak el, bálványként tisztelt fáikban üregeket vájtak, ahova áldozatuk pénzt is helyeztek.) Szegény ember fia az ördögtől megtudja, hogy a király valamikor betegségeket gyógyító almafájának napkeleti !) oldalában van egy üst pénz. A kincset a fából ki kell venni, akkor a fa elveszett képessége visszatér. (A tollas ördög. Az ördög azt is elárulja, hogy a kincset abban az órában kell kiásni, amelyben karácsonykor Jézus megszületett. A kincs "világra segítse" a Nap születésére utal.) Egy meseváltozatban a szerencsétlenség oka, hogy a fa ezüstkincsét, amiből a fa ezüstkörtéi teremnek, egy gyökerei közt élő varangy szívja el (A szerencsés óra). Egy harmadik variánsban a baj oka, hogy a varangy a szájában szentostyát "tart fogva". A pénzszívó varangy, a béka, ostyával a szájában a születés előtti pillanat metaforái. A béka a női nemiszerv állatjelképe volt. Értelemszerűen, amikor pénzt szív, vagy ostyát kap be, akkor fogamzik (vö. pénzmag ~ férfimag), a mesemondó mondja is, hogy a varangy az ostyától hatalmasra hízik; amikor pedig kiveszik a szájából a pénzt, ostyát, akkor szül (l. még az aranypénztől teherbe eső Danaé mítoszát).  
> A Tejutat nemcsak a Nap, hanem a többi planéta is keresztezi látszólagos útja során. A mesékben sem csak a naphőst köti sorsa a világ fájához. Fáról szerezheti holdas paripáját (Borsszemvitéz és szép Júlia,...); merkúri szimbolikájú varázseszközét (A csuda-erős királyfi); fáról száll le a sárkányölő hős orvgyilkosa, a Mars jegyeivel felruházott Veresálnok vitéz (a [[S/Sárkányölő\|Sárkányölő]]-mesék keretében); égig érő fára költözik a szaturnikus sárkány rabolt Vénusz-tündér feleségével (Égigérő fa-mesék); s a fához kapcsolódnak a mesék jupiteri apafigurái ([[F/Fehérlófia\|Fehérlófia]], [[T/Tündér Ilona\|Tündér Ilona]] és más típusok keretében). Egy példa a Merkúrra: legkisebb királyfi éjjel fa tetején világló gyertyát pillant meg, mely megszólítja, s arra kéri, hogy a hajnalt és az éjfélt kösse a fához, és nyújtson fel egy nyárfavesszőt. A királyfi így tesz; a gyertya kígyóleánnyá válik, lesiklik a vesszőn, és a királyfi nyakára csavarodva mutatja az alvilágba vezető utat. (A Varga-gyerek és az Olemburisz király fia). A [[G/Gyertya\|gyertya]], szövétnek általában égitestjelkép. A vesszőre csavarodó kígyó Mercurius attribútumát, a "napgombos" kígyós pálcát asszociálja. Továbbá, Mercuriusnak is az volt a dolga, hogy a lelkeket vezesse a túlvilágra. Végezetül, a Merkúr tényleg olyan közel "tekereg" a napgolyóhoz, mintha a nyakára akarna csavarodni.  

A kemény, szikár (vékony) hímségi, míg a puha (kövér) nőiségi fogalmak. A fák egyes fajtái alapján is kimondható:  
> A makkfa illetőleg a cser-tölgy is a tulajdonképeni magyar törzsünknek is egyik szent fája volt és a hímséget és férfierőt jelképezte, miként minden olyan fa amely hármas elágazású (páratlan szám) és fája kemény állományú, ellentétben az olyanokkal amelyek kettős elágazásúak (páros szám), faanyaguk pedig puha; például: hárs, nyár, jegenye, nyír, amely utóbbiak nőneműeknek fogattak föl.  

#### Magyar Adorján írja:

> De talán helyesebb ha cser helyett meggyfát írunk, mivel a meggy volt a magyar törzs legszentebb fája és [[M/Magor\|Magor]] Napisten egyik legfőbb jelképe is.  
- Kíváncsi vagyok Magyar Adorján mit mondott volna a [[K/Kutyafa\|kutyafá]]t elnézve.

Molnár V. József Bak – Karácsony hava, Boldogasszony hava című Ősi Gyökér 2006/4. sz. megjelenő cikkében írja, hogy a régi hit szerint Szent Sebestyén napján (január 20.) kezd az életnedv a fában ismét megindulni, most "kezdődik" (jelét adja!) a tavaszi megújulás.  

Berényi László Géza Holisztikus világszemlélet 7000 éve a Kárpát-medencében (a KöR-iS-TeN fraktál) című Ősi Gyökér 2007/1. sz. megjelent cikkének fraktálfáját lásd [[F/Fraktál\|fraktál]].  

## Fa – örökzöld fa

Robert Graves és Jankovics Marcell adatai nyomán, [[M/Magyal\|magyal]] és más fényfák ([[F/Fenyő\|fenyő]]: [[K/Karácsonyfa\|karácsonyfa]]) kapcsán volt szó a témáról.  

#### Kállay Ferenc A pogány magyarok vallása...

...című könyvében írja:
> Mithra tiszteletére oly fákat választottak ki, melyeknek levelei szüntelen zöldelnek (myrtus, cziprus, pinus, laurus), vagy pedig olyakat, melyek szurkos nedvekért éghetők voltak, a mi a halhatatlanságnak vagy tűznek, az élet örök csirájának jelképe a Zendavestában. ([Lásd 97. old.](zotero://open-pdf/library/items/DFI47XPY?page=97&annotation=99T5EEYI))  

## Fa – két fa

Fentebb Jankovics Marcell passzusában esett róla szó.  

#### Péterfai János írja:

> Akik a tudást nem becsülik, fontosabb a haszon számukra, ők az emberiség akadályozói. A Bibliában is két fa áll, a Jó és Rossz, és az Örök Élet Fája. Elfogadhatatlan lenne, ha a Bibliába bekerülne a Haszon, a Rablás, Kifosztás, Lopás, a Kamat, vagy bármi egyéb embertelenség fája. De nem kerülhet be, amíg a zsidó tanítók védik a Bibliát, az emberiség erkölcseinek védnökei maradnak.  

Péterfai János nem először méltatja a zsidókat.  

Két fáról volt szó [[J/Janus\|Janus]] címnél is Berényi adatával, ahol arról volt szó, hogy a két fa egy.  
Lásd még [[F/Fa – ikerfa\|fa – ikerfa]].  

## Fa – élőfa és holt fa

Arról már volt szó, hogy az ember függőlegesen [[A/Áll\|áll]] és így [[E/ÉL\|él]], ahogy a fa is. A kidöntött fa meghal. A német `holz` = faanyag is [[H/Holt\|holt]] szavunkból ered.  
Itt még csak annyit, mely nyelvekben használják ugyanazon szóalakot az élő és holt fára is. A magyar fa szón kívül a japán `moku` = fa és faanyag, az ainu `ni` = fa és faanyag szintén, a Borbola János adataként talált egyiptomi `ht` = fa(anyag) és (élő)fa jelentésű szó szóalakjának megfelelő walesi `coeden` = fa és coed = faanyag, valamint a svéd `träd` = fa és `trä` = faanyag szinte azonosak.  

## Fa mint Tejútfa

[Ezen](https://youtu.be/LdC6IeVPshY) Ne Legyen Áldozatos Vízöntő paradoxon 2. rész című műsorban 17:10-nél szól a Pengő királyfi mesehőséről, aki találkozik Éjféllel is kiköti egy fához, amiről (a fáról) Pap Gábor jól mondja, hogy ha egyéb értelmezést nem kap, akkor mindig a Tejútrendszerünket jelenti. Itt persze a [[V/Vízöntő paradoxon\|Vízöntő paradoxon]] vizsgálatából indult ki. Ahogy mondja, a feladat érdekében az "idővel lehet szót érteni." A Tejútrendszer az, ami az időt meghatározza (ahogy erről [[I/Idő\|idő]] címnél is volt szó).  
[Ezen](https://www.youtube.com/watch?v=kj00fWcqHCs) műsorban Pap Gábor elmondta, hogy Keleten nem a Nap-Föld viszonyhoz, hanem az eggyel nagyobb minőséghez, a Tejútnak a rendszeréhez viszonyítottak: a [[N/Nyilas-Ikrek tengely\|Nyilas-Ikrek tengely]] adja meg az egész időrendszer tengelyét[^7].  
(A téma ott, [[I/Idő#Idő megállítása\|idő megállítása]] cím/alcímnél is szerepelt.)  

Surinya Mónika A tűz- és a napmotívum vizsgálata a Benedek Elek mesékben című dolgozatában említi [[A/A fekete havas mese\|A fekete havas mesé]]t (lásd teljességében ott):  
> A legkisebb királyfi, akire bátyjai az erdő mélyén a tűz őrzését bízták, nekivág a rengetegnek, mivel a sárkánnyal vívott csata közben a lelkére bízott tűz kialudt a sárkány kiömlő vérétől. A királyfi nem mer emiatt testvérei szeme elé kerülni addig, amíg újabb tüzet nem rak valahogyan. Míg a többi királyfi alszik, ő kalandok sorát éli át.  
> De mivel időszűkében van, megpróbálja megállítani az időt: "Ment, mendegélt nagy búsan, s hát alig ment egy jó futamodást, találkozik az Éjféllel. Köszöntötte illendőképpen:  
> Adjon isten jó estét, bátyámuram! Merre tart, ha meg nem sérteném?  
> – Én bizony, fiam, a fekete havasnak tartok, ez van most soron.  
> Álljon meg, édes bátyámuram, ne menjen tovább, amíg én vissza nem kerülök! – kérte Éjfélt a kicsi királyfi.  
> Nagyot kacagott az Éjfél erre a beszédre.  
> – No, hallod-e, megvénültem, azt se tudom hány ezer esztendeje járom a kerek világot, de még ezt tőlem nem kívánta senki fia."
>
> Az Éjfél azonban hiába tiltakozott, a királyfi egy bükkfához kötözte, így nem tudott tovább haladni a havas felé.  
> "Mérgelődött, rugdalódzott az Éjfél, de hiába, nem tudott a gúzsból kiszabadulni. A kicsi királyfi pedig tovább ment nagy vígan. De alig haladt egy puskalövésnyire, szembejő vele a Hajnal." Őt is megkötözte, minden tiltakozás ellenére. "Most már mehetett bátran, nem félt, hogy megvirrad, amíg ő vissza nem kerül. Ment, ment, haladott, az idő meg egy helyben maradott."  
> A két Naphoz kötődő személy Éjfél és Hajnal alakja a meghatározó ezekben a jelenetekben. Személyük nemcsak a Nap alakjához, hanem az időhöz is köthető, mivel a Nap járása az, ami életre kelti őket.  
> Éjfél alakja egy sokat megért öregemberéhez hasonló, aki maga sem tudja, hány ezer esztendeje járja a világot.  
> Hajnalról nem tudunk meg sok mindent a mese alapján, még az sem bizonyos, hogy férfi vagy női alakja van-e.  
> A hagyományok szerint inkább női alakként jelenik meg, példaként gondolhatunk Aurórára, a hajnal istennőre, vagy Homérosz Rózsaujjú Hajnalára.  
> A mesékben azonban másfajta hagyományok is uralkodhatnak, mert a [[H/Hajnal\|hajnal]] mese címszereplője egy királyfi, mégpedig a legkisebb a három testvér közül. Azt pedig, hogy ez mivel jár, már sejthetjük. A két idősebb királyfi Este és Éjfél – szó szerint – a nyomában sem érhetnek, mert ő, a legkisebb, Hajnal lesz az, aki kiszabadítja a három elrabolt királykisasszonyt a sárkányok fogságából. Hajnal tehát ebben a mesében férfi; csak valószínűsíthetjük, hogy A fekete havas-ban is az.  

A MNL-ben A Hajnalkötöző királyfi (BN 304) mesetípust hozzák fel: a királyfi a sárkányok legyőzése után elindul tüzet keresni. Találkozik Éjféllel és Hajnallal. Megkötözi őket, hogy meg ne virradjon. Miután tüzet talál, Éjfélt és Hajnalt útjára bocsátja. \[Több mesében találkozunk a motívummal: a [[P/Pengő királyfi mese\|Pengő királyfi mesé]]ben is megvan. [[H/Hajnal\|Hajnal]]t a legkisebb királyfi húgomasszonynak hívja.\]  

Fentebb Jankovics Marcell hömpölygő sorai között találunk hasonló indítékkal mesét:  
> A Varga-gyerek és az Olemburisz király fia mesében:  
> Legkisebb királyfi éjjel fa tetején világló gyertyát pillant meg, mely megszólítja, s arra kéri, hogy a hajnalt és az éjfélt kösse a fához, és nyújtson fel egy nyárfavesszőt. A királyfi így tesz; a gyertya kígyóleánnyá válik, lesiklik a vesszőn, és a királyfi nyakára csavarodva mutatja az alvilágba vezető utat.  
> Egy másik mesében: bolond fiú bikát örököl, s azt egy nyikorgó fűzfának eladja; a fához köti és otthagyja. (A fa a Tejút, a hozzákötött bika a szomszédos Bika csillagkép.) Egy hét múlva megy az áráért. A fa nem fizet, ezért a fiú kidönti, s kincset talál alatta.  

## Fához kötözés

Fentebb éppen erről volt szó, de az alcím nevét nem kívántam megváltoztatni.  
Más esetekről Jankovics Marcell értesít:  
> A szibériai és közép-ázsiai lovasnépek istenkánjai nemcsak az égi karóhoz, a világoszlophoz kötik lovaikat, hanem világfához is.  
> A kikötésnek is több jelentése van. A kikötött [[N/Négy\|négy]]lábúak általában a fa vagy oszlop szellemének szentelt áldozati állatok (lásd ind *asvamedha* szertartást [[K/Kutyaáldozás\|kutyaáldozás]]). Az égisten karóhoz kötött lovai a [[S/Sarkcsillag\|Sarkcsillag]]hoz kötött sark körüli csillagképeket testesítik meg. A Borsszemvitéz és szép Júlia mesében a világfához kötött, táltos-csikót ellő kanca magának a világfának a duplikációja.)  

A Szíriusz a Tejút sávja mellett helyezkedik el. A [[K/Kovács és a kutya\|kovács és a kutya]] címnél is taglalt kutya kötözését is így értjük meg (igaz, ott a kutyapóráz nem a Szíriuszhoz, hanem az Orionhoz való kötődést fejezi ki). Közben azon címnél a [[L/Lemniszkáta\|lemniszkátá]]ról is szó esett. A középső kötőpont egyszerre a nyári és téli napforduló helye (a Földdel való együttállás összefüggése szerint).  

A Fehérlófia mesében a Koponyányi Monyók egy koponya nagyságú alvilági szörnyeteg, akinek nagy szakálla van. Fejérlófia \[Péterfai János írja nevét így\], miután három társát (Fanyűvő, Vasgyúró és Hegyhengergető) az ördög legyőzte, a monyókot rettentően elveri, és szakállánál fogva kiköti egy nagy fához. Hétszűnyű Koponyányi Monyók azonban kitépi a fát, és lemenekül az Alvilágba.  

## Kidöntött fa, kitépett fa, fanyűvés, Tejútfa csavarodása

Imént volt szó Fehérlófiáról, valamint a kidöntött = holt fáról (a vízszintes vonal a halálé; lásd [[K/Kereszt\|kereszt]]). A másik eset a fa dőlése kapcsán szóba hozott Tejútfa csavarodás, melyet korszakváltozások kapcsán szóba hoztunk [[T/Therio-\|therio-]] és [[T/Tör\|tör]] címnél is például lásd még [[F/Fanyűvő\|Fanyűvő]] és [[D/Dzsed\|dzsed]]. Lásd [[F/Fadöntő mese\|Fadöntő mesé]]t is.  
A Koponyányi Monyók által kitépett fa a Tejútfa, mely égi elhelyezkedését tekintve, ha a [[N/Nyilas-Ikrek tengely\|Nyilas-Ikrek tengely]]re merőleges Halál-tengellyel, a [[S/Szűz-Halak tengely\|Szűz-Halak tengelly]]el azonosítjuk, akkor azt mondhatjuk, hogy a Szűzzel kezdődő ősz évszakba léptünk a mesében akkor, amikor KM lemenekül az alvilágba.  

Ha már szóba került a (közben [[T/Tánc\|tánc]] szavunkkal rokonított) [[D/Dönt\|dönt]]. Azon címnél is szerepelt:  
Isten tartja mozgásban a dolgokat, azaz ő dönt arról, hogy a Tejútfa dőljön vagy sem. A dönt szóban tehát a [[D/Daniel\|Daniel]] névben is tetten érhető isteni (Ten, Den, Dön) bíráskodást kell látni. Ember tervez, isten végez. A végzés alatt a döntést kell látni.  

#### Gyárfás Ágnes Az arany nyílvessző – Apokalipszis a turáni kultúrában...

...című az Ősi Gyökér 2009/1. sz. megjelent cikkében írja:  
> Kollektív tudatalattink az Aranykorig emlékezik vissza, s az ezt megelőző földtörténeti események csak lappangva, s nagyon ritkán jelennek meg. Erről [[A/Az aranyhajú lány mese\|Az aranyhajú lány mese]] bevezetőjében írtam.  
> Az Aranykor megszűnésének mozzanatait sok mesénk feldolgozta. Az Infántis Lacika mesében például szószerint kidűlt a Tündér szép Ilona palotakertjében álló aranyalmafa, mert az Infántis kis Lacika lova körberágta a gerincét.  

[[S/Strap\|Strap]] címnél, valamint azóta [[F/Ferde\|ferde]] címnél utaltunk arra, hogy a fa csavarodása mögött a kereszt fogalmát is kereshetjük. Ugyanígy az [[O/Ösztörű\|ösztörű]]-sztaurosz mögött. Czeglédi K. írja egy cikkében az Eszter név kapcsán, hogy a 'csillag' jelentés úgy rokonítható vele, hogy a csillagot sokágú fényes keresztnek fogjuk fel.  
[[M/Mithra\|Mithra]] címnél szótani vizsgálat alapján kiderült, hogy az akasztásnak, keresztrefeszítésnek helye hol történik és milyen eszközöket alkottak a földön égi mintára. Az [[O/Ösztörű\|ösztörű]] is szóba került, ahogy a német `mistgabel` = vasvilla és arab `midrāh` = vasvilla, melyek előrésze utal az égi helyükre éppúgy, ahogy ösztörű nevében [[E/Eszter\|Eszter]] = Tejút.  

Lásd még [[T/Trow#Trow 2)\|trow]].  

## Fa keresztmetszete

Őseink a kivágott/feldarabolt fa törzsének és ágainak vizsgálatakor nagy érdeklődéssel vizsgálhatták annak koncentrikus köreit, kivált, hogy a Tejútfa = Tejútanya = Köranya (Időanya, Évanya).  
![assets/Fa_image6.png|invert_dark](/img/user/F/assets/Fa_image6.png)  
  
![assets/Fa_image7.jpeg|invert_dark](/img/user/F/assets/Fa_image7.jpeg)  

### Évgyűrűvizsgálat – dendrokronológiai kormeghatározás

*(És hibái)*

Egy Max Igan féle videóban is elhangzott, hogy a radiokarbon kormeghatározó mérések megbízhatatlanok, igaz, Igant meg éppen az ősszlávista/[[S/Szláv#Pánszlávizmus\|pánszlávista]] figurák vihetik félre.  

Megbízhatatlanságáról lásd Götz László Keleten kél a Nap című könyvének 893. oldalán. Több kutató elutasítja az egyedül C¹⁴ mérési eredményeken alapuló abszolút kormeghatározásokat.  
A 918. oldalon a [[T/Tatárlakai napvárta-korong\|tatárlaki lelet]] téves kormeghatározását vizsgáló Makkay János két tanulmányának ("Sumer jelek Erdélyből?” és "A whisky-próba") adatait közli.  
Innen a passzus, mivel technikális, csak lábjegyzetbe[^9] került, de a lényeg:  
> Minél több az illető mintában az ásványi eredetű karbonátokból származó, tehát gyakorlatilag sugárzásmentes – mert C¹⁴-es atomokat nem tartalmazó – szénatomok aránya, annál magasabbra sikeredik a kérdéses mintának az eddigi C¹⁴ módszer alapján meghatározott kora is. Ezek szerint tehát Jakucs Lászlóé az érdem, hogy egyértelmű és egyúttal globális természettudományos magyarazatot adott a C¹⁴ módszer minden eddigi hibájára, mégpedig kimerítő és minden ízében logikus, mondhatni magától értetődő módon.  

## Fa odva

Lásd [[O/Odú\|odú]]. Ide nem tenném be még egyszer. Egyébként fentebb is szó esett már róla napgyermek kapcsán.  
Szó esett róla fűzfa odva kapcsán [[T/Tartarosz\|Tartarosz]] címnél.  

## Kétágú fa

#### Jankovics Marcell...

...[[T/Tejút\|Tejút]] címnél szereplő passzusát tegyük ide is:  
> A mondottak miatt is ábrázolják néha kettősnek a Világfát. (L. élet és tudás fája, nő- és hímivarú fa, megszemélyesítve Nut és Ozirisz, Éva és Ádám, Mária és Krisztus.) A Világfa páros jelképezheti a Tejutat és a földtengelyt együtt, de jelképezheti csak a Tejutat is, mivel az két helyen is keresztezi a látóhatárt ill. a nappályát \[lásd fentebb\]. Alkalmasint a két fa jelképezheti az egyik vagy a mások "útkereszteződést" is. Az egyik kereszteződésben – a Nyilas és Skorpió csillagképeknél – a Tejút két ágra szakad. Ezt a mesék többek közt két hajladozó fa közt vezető átkelőhelyként írják le. A másik kereszteződésben lévő Ikrek csillagképet az ókori görögök oszloppár formájában tisztelték (az Ikrek voltak az égen Héraklész oszlopai). Ma is oszloppár a csillagkép jele.  
- És lett a görögök által ismert világban a nyugati kapu, a gibraltári-szoros szimbóluma is.

> A Tejutat gyakran két, felül összeboruló fának képzelik el. Ilyen esetben a Tejút a világtengellyel együtt 3 fát, vagy egy 3 törzsű (de nem három ágú) fát alkothat (az ágak mást jelentenek). Így ábrázolja egy 18. századi dán konstrukció a skandinávok világfáját. Az Yggdrászil az alvilágban, az ég déli pólusán gyökerezik, majd 3 szárra, törzsre bomlik. A középső egyenes törzs a Világhegyet árfúrva, az északi ég pólusa körül bont koronát, a két szélső törzs a korong alakú Föld pereménél bukkan a "felső világra," majd az éggömb íve mentén a középső törzs felé hajol. Hasonló felfogású világfaábrázolással a népművészetben is találkozhatunk. Ezek az ábrázolások a Tejút és a világtengely viszonyát modellezik a Föld központú világkép szerint. Persze a 2, 3 vagy több törzsű fa is értelmezhető másképp. Felfogható folyamatábrának is: ha a szárak egy tőből erednek, vagy tövük egy középpont felé mutat, a tejútforgást jelképezhetik; égtájjelként a Napnak a Tejúthoz viszonyított főbb állomásait. Ilyen 3, a tövével együtt igazából 4 szárú [[V/Világfa\|világfa]] a [[K/Kereszt\|kereszt]].  
- Ezt a részt képekkel kiegészítve lásd [[E/Életfa\|életfa]].  

Érdekes a lovaskötélnek való kétágú, villaalakú fa értelme [[K/Kuka\|kuka]] szónak, főleg a kuka szó alakja miatt is.  

## Három ágú fa

#### Magyar Adorján Csodaszarvas...  

...című könyvében írja:  
> A hármas elágazású fáknál a középső ág, mivel az ott kevesebb napfényt kapott, többnyire elcsenevészedett, majd el is száradott, úgy hogy idővel csak kis csonkja maradott meg. Az ilyen fák törzséből azt megfordítva, készítették az ősök hímistenségeik bálványait, az ágcsonkot penisként fogva föl, míg a kétágú villás elágazásúakból nőistenségeik bálványai készültek. Az ilyen fák elágazásában pedig a női szeméremrészhez valóban meglepően hasonlító képződményt látunk.  

#### Jankovics Marcell A Nap könyve...

...című könyvében ([[C/Colure\|colure]] és [[C/Cautes és Cautopates\|Cautes és Cautopates]] címnél is szereplő sorai) ([[M/Mithra\|Mithrá]]ról ez ott is szerepelt) írja:  
> Mítosza szerint az isten földből, sziklabarlangban \[a [[S/Szikla\|szikla]] és [[B/Barlang\|barlang]] is a Tejútistennő [[V/Vulva\|vulvá]]jának jelképei\] születik pásztoroktól és két fáklyavivőtől \[a két fáklyavivő [[S/Szíriusz\|Szíriusz]] és [[P/Procyon\|Procyon]] lehetne\[?\]\] körülvéve, minden évben, december 25-én, a Nap születésnapján, a téli napforduló után újjászülető fényben, amikor a Nap a sötét tejúthasadékból a Tejútistennö "fényes combjára" gördül. A születés barlangja a téli napforduló égi helye, a felső tejúthasadék.  
> A két fáklyavivő, [[C/Cautes és Cautopates\|Cautes és Cautopates]], akikkel Mithras "szentháromságot" alkotott, egyik szerepükben a hajnali és az alkonyi Napot személyesítik meg. (Mitra már a védikus pantheonban Indrával és Varunával triász tagja volt.) A Mithras-domborműveken közrefogják az istent, mint a Csinvat-hídon Rásnu és Szraosa Mithrát. Michael Speidel szerint a felemelt és lefelé fordított fáklyát tartó alakok a Ráktérítő és a Baktérítő gazdái, annak a két szélességi körnek, amelyek fölött a nyári és a téli napforduló idején merőlegesen tűz a földre a Nap. Tekintve, hogy az égi Egyenlítő a Rák- és a Baktérítő közt, épp középen felezi az ég gömbjét, és áthalad az Orion csillagképen, a triász legfőbb személyére, Mithrasra úgy nézhettek fel, mint az Egyenlítő urára.  
> Eszerint Cautes és Cautopates tényleg azonos lenne a Tejút-híd állatövi kereszteződéseiben álló Rásnuval és Szraosával. Ide illik Mithras fás ábrázolása is. Csúcsain frígiai, azaz perzsa sapkát "viselő", 3 ágú ciprus (Apollón fája) látható ezen, az ágak közül előlépő istennel. Maga a fa tejútjelkép, 3 ága az isteni triász egylényegűségét és a 3 égi kör összetartozását szimbolizálja. A frígiai sapka a hármas elmaradhatatlan viselete. A két mellékalakot szokták sólyomfejjel illetve skorpióval ábrázolni. Az előbbi a tavasszal kezdődő nyári félév, az utóbbi az ősszel kezdődő téli félesztendő csillagjelképe volt.  

A hármas elágazásról [[H/Hekate\|Hekate]], [[T/Travail\|travail]], [[O/Ötven\|ötven]] és [[S/Száz\|száz]] ([[H/Hundred\|hundred]]) címnél is volt szó.  
  

## Keresztet formázó fa

[[M/Motolla\|Motolla]] címnél a képen látunk ilyen, valamint Czeglédi K. [[O/Ösztörű\|ösztörű]] címnél a szerfa kapcsán írja, hogy kereszt alakú.  
Minden mást lásd [[K/Kereszt\|kereszt]], [[T/T\|T]], stb.  

## Fatej

Jankovics Marcell írja, hogy a jakut Kübej-Kotun istennő fiának, az első embernek ad halhatatlanná tévő "fatejéből" és ezen képzet párhuzamai másutt is megtalálhatóak. A fatej fogalma rámutat, hogy a fa Tejútfa és teje a Tejút maga. Nem is meglepő ezután, hogy [[G/Göd\|Göd]] címnél tej és fa jelentésű, ilyen szóvázú formák előjöttek. A jakut névben az [[U/UN\|UN]] végződés -An változata.  
Élőfa tejét hívhatjuk még [[M/Mézga\|mézgá]]nak.  

## Fa mint kezdet

A fa természetesen lehet kezdet, hiszen a fa az Életfa/Világa, a Tejút csillagaival, amik egyúttal a lelkeknek felelnek meg.  
Az idegen szavakat mindig érdemes nézegetni, mert vallási-mitológiai képzetekre segítenek rávilágítani. [[P/Pogány\|Pogány]] címnél is szerepelt:  
[Ezen](https://en.wiktionary.org/wiki/pohon) oldal adata szerint a maláj és indonéz `pohon` = fa, valamint kezdet jelentésű. Helyben vagyunk, hiszen a [[N/Nyilas-Ikrek tengely\|Nyilas-Ikrek tengely]]en (melyek végén [[P/Págony\|págony]] = nyilazó csillagzatok vannak) ülő [[T/Tejút\|Tejút]] a fa és egyben a naptári év kezdetét is kijelölő nyári és téli napfordulós helyek is ott találhatóak.  

## Fa és ház fogalmak kapcsolata

[[G/Göd\|Göd]] és [[H/Ház\|ház]] címnél rámutattunk már erre: arra, amit korábban is tudtunk, hogy a Nap Háza a Tejút, amely Tejútfa is egyben.  
[[H/Ház\|Ház]] címnél szerepelt Borbola János A kota és a ház című az Ősi Gyökér 2008/2. sz. megjelent cikkében adata, miszerint az egyiptomi `ht` = fa(anyag), (élő)fa szóról van szó. Ez a [[G/Göd\|Göd]] és [[W/Wood\|wood]] címnél taglalt walesi szavakkal és a közben [[G/Göd\|Göd]] címnél taglalt asszony jelentésű szavakkal is azonosuló szóalak is rámutat, hogy a fa, akár élőfa (mely esetben a Tejútra, a [[N/Nap háza\|Nap házá]]ra utal), akár holt/faanyag (melyből házat építhetünk) a ház fogalmával is kapcsolatba hozható, és egyúttal [[G/Göd\|Göd]] tejes/tejet adó ill. Tejútanya-fogalmának is megfelel.  
Ugyanilyen kapcsolat látszik a szintén általa megadott egyiptomi `pr` = ház és az általam másutt talált (nyilván világfa/életfa jelentésű) hindi `peṛ` = fa szavak között is[^8].  

Ahogy szintén [[G/Göd\|Göd]] címnél szerepelt, a Szíriusz kétszer áll együtt az évben a Nappal és a Földdel (lásd [[L/Lemniszkáta\|lemniszkáta]]). Kiemelt fontosságú (és fentebb is kitértünk már rá), hogy [[K/Karácsony\|Karácsony]]kor a Tejútfa (Göd, mely [[H/Híd\|híd]]ként [[K/Köt\|köt]]i össze az eget a földdel) függőlegesen áll.  

### A fa teteje és ház teteje

[[S/Szekér\|Szekér]] és [[S/Sacchar-\|sacchar-]] címnél volt szó arról, hogy [[L/Luca\|Luca]] napján az emberek a ház vagy a fa ([[V/Világfa\|világfa]], életfa: Tejút) tetejére vitték a szekér darabjait és ott – nagy nehézségek árán – összeszerelték: nálam azt jelenti, hogy a Szék-Úrt, a napot analógiás mágiával akarták magasabbra emelni (a delelő magasság nő is december 24. után).  

## Fa teteje

Az előző szekeret ház és fa(!) tetejére tevés kapcsán még annyit, hogy a fa teteje ([[T/TAT\|TAT]]) pedig ahol a [[S/Sarkcsillag\|Sarkcsillag]] és [[S/Szíriusz\|Szíriusz]]-Orion van.  

## A (Tejút)fa koronája és gyökere

Koronája [[E/Észak\|észak]] ([[S/Szíriusz\|Szíriusz]], [[T/Tündér Ilona\|Tündér Ilona]] és más címeknél írottak szerint is), [[G/Gyökér\|gyöker]]e, [[M/Mula\|Mula]], [[N/Nut\|Nut]] és [[B/Béka\|béka]] címnél írottak szerint is a [[V/Vulva\|vulva]], a Tejútközpont. Ahogy Magyar Adorján is írja:  
> Őseink költőileg az északi fényt Tündér Ilona feje aranyhajaként fogták föl, a délit fanjaként.  

#### Jankovics Marcell Jelkép-kalendárium...

...című könyvének 344. oldalán a Tudás almájáról ír (a hosszú passzust teljes terjedelmében lásd [[A/Alma\|alma]]; csak az ideillő adatokat teszem be most):  
> Amikor a keresztény térítőkkel a bűnbeesés ószövetségi története (I Móz 2,16-17;3) ismertté vált Európában, az Éden fájának gyümölcse magától értetődően lett alma, Ádám és Éva "halálának", halhatatlanságuk elvesztésének emlékünnepe pedig ezek után csakis december 24-ére kerülhetett, a Születés előtti napra, melyet az antik időkben és a korai századokban a Nyilas hónap fordulat előtti utolsó napjának hittek, amikor a Nap aranyalmája az égi aranyalmafának, a Tejútnak a tövére "hullott".  
> \[...\]  
> A mitologikus észjárás érdekes példája az alma, a [[F/Füge\|füge]] és a Bak jelképi kapcsolata. A görög `melón` "juhot, kecskét, almát", általában "gömbölyded fagyümölcsöt", és "emlőt" jelent. A héber nyelvben pedig egész sor olyan homofón szóalak fordul elő, melynek gömbölyű gyümölccsel, elsősorban szőlővel, illetve báránnyal, kossal kapcsolatos a jelentése. Nem véletlen nyilván, hogy a zsidó félévkezdő ünnepek ([[P/Pészah\|Pészáh]] és [[S/Szukkót\|Szukkót]]) a "bárány" és a "szőlő" jegyében zajlanak, s hogy e kettő lett a Messiásnak is két legfontosabb újszövetségi jelképe. Az Énekek énekében így énekel Salamon:  
> *"Mint az almafa az erdőnek fái közt, olyan az én szerelmesem az ifjak közt.* (2,3)  
> *A te két emlőd olyan, mint két vadkecske."* (4,5)  
> [[Z/Zagreusz\|Zagreusz]] gödölye, a "szíve" viszont fügegyümölcs, amelyet az istennő a feje tetején tálban, a fügefa pedig a koronáján hord levelek között. Kecskefügének hívják azt a fügefélét, mely a Bakkal átellenben a Rák havában, július 7-én a római istennőkultuszban főszerephez jutott. És – lett-légyen alma vagy füge a termése – **az égi világfa tövén is, csúcsán is egyaránt csillagkecskék legelnek**. A tövén a karácsonyi Bak, lombja közt a [[C/Capella\|Capella]] és a \[[[Göd\|[Göd]] és [[H/Höd\|Höd]] névvel is hasonlítható\] Hoedi, a Kecske és a Gödölyéi.  
- [[K/Kabar\|Kabar]] címnél, külön alcímnél kecske téma kapcsán is említettük.

## Fejjel lefelé álló fa

Volt már szó erről [[D/Dzsed\|dzsed]] címnél.  

#### Bakos Attila A Duna Evangéliuma...

...című könyvének 80-81. oldalán írja ([[A/Anyag\|anyag]] címnél is megvolt):  
> A mai modern tudósok állítása szerint a kifinomult a durvából ered s Darwin óta azt gondolják, az anyagból kiindulva minden optimistán előrehalad. Az ősi keleti források egyikében, a Bhagavad-Gítában (15.1.) azonban a következő meghatározást olvashatjuk az anyagi világról:  
> "Az anyagi világ [[B/Banyan\|banjan]] fájának gyökerei felfelé állnak, ágai pedig lefelé terjednek s védikus imádságok a levelei. Aki ismeri ezt a fát és az eredetét az a védák ismerője."  
> A lelki tudás szerint tehát minden fölülről lefelé mozog, nem pedig alulról fölfelé. Az anyag nem képes lelket, vagyis életet teremteni, a lélek viszont, egy elhanyagolhatóan parányi részében hordozza az anyag fogalmát. Az anyagi világ fája pontos tükörképe a lelki világ igazi fájának, ezért valóságosnak tűnik. A lelkileg képzett tudósok úgy vélik, hogy az Atya (En-Lil, Brahma), a Teremtő a gyökere az anyagi világ fájának s ebből a gyökérből hajt ki az anyagi, vagy anyatermészet, az élvező, vagyis a testet öltött lélek, valamint a magát élvezőnek gondoló emberiséget és minden más élőlényt megtévesztő három anyagi minőség, a tudatlanság, a szenvedély és a jóság, majd az öt durva-fizikai elem a föld, a víz, a tűz, a levegő és az éter, legvégül az elme, mely jóval kiterjedtebb finom-fizikai egység mint magában véve az agy.  

Falvay Károly Nagyboldogasszony című könyvének 65. oldalán taglalja a fejjel lefelé álló [[S/Szefirot\|Szefirot]] életfát (melynek a gyökerei a mennyben vannak).  

Ananda Coomaraswamy The inverted tree című tanulmányát Traditional Art and Symbolism című, [angolul letölthető](https://mega.nz/file/UmdGFZZb#sudEaJk9pwcy3aCecqfWwgrpUmLHOlt2EDittaCDPzc) könyvében lásd.  

Fejjel lefeliségről [[H/Herkules csillagkép\|Herkules csillagkép]] címnél is volt szó:  
> HERKULES mondáját maguk az antik görög mitográfusok sem értették. Gyakran "A TÉRDEPLŐ"-nek nevezték, és az éggömbökön ma is térdeplő óriásnak ábrázolják. A görög hagyomány szerint az égi Heraklész feje délen, lábai északon vannak, tehát nálunk "fejjel lefelé lóg". Lábaival a Kígyót "tapossa", de összekapcsolásuk csak késői, mesterségesen alkotott. Ezt az irodalmi magyarázatot vette át a késői mitológia: HERAKLÉSZ volt az a hős, aki megölte a HESZPERÍDÁK aranyalmákat termő fáját őrző sárkányt, vagy kígyót, a DRACO-t.  
- Az imént leírt póz még a [[N/Nut\|Nut]] címnél írottakat idézi.

[[T/Török\|Török]] címnél írtuk, hogy még a szintén T-R vázú fa jelentésű [[T/Tree\|tree]] kapcsán a fa függőleges állása lehet érdekes vizsgálati vonal, nemcsak a török, hanem a többi magyar-rokon népnév vizsgálatában.  
Ott ötlött fel: ha a Tejútfa [[K/Karácsony\|Karácsony]]kor függőleges, akkor a nyári napfordulón is és fejjel lefelé áll?  

[[S/Sacchar-\|Sacchar-]] címnél amikor az alakilag megfelelő, de nem az északi, hanem déli fordulati pontra utaló [[G/Gyökér\|gyökér]] szó szóba került, ott is említettük, hogy a gyökér északon maximum akkor lehetne, ha a Tejútfa fejjel lefelé áll.  

---

Fák kelta tiszteletéről lásd [[B/Bile\|bile]]. Ezen bile és más szavak előjöttek még itt: [[F/Fa – szent fa\|fa – szent fa]].  
A fák egyes fajtáiról és évkörbeli jeletőségéről lásd [[O/Ogham\|Ogham]], [[T/Tree\|tree]] és [[M/Magánhangzók az évkörön\|magánhangzók az évkörön]] címnél írottakat.  
Lásd még [[F/Fű#Fű és fa\|fű és fa]] cím/alcímet.  

## Lábjegyzetek

[^1]: Lábjegyzet:  
Varga Géza és Falvay Károly [[V/Világoszlop\|világoszlop]] illetve [[B/Boldoganya\|boldoganya]] címnél álló adatát lásd még. Bakos Attila A Duna Evangéliuma című könyvének 206. oldalán is említi azt az esetet, amikor oszlop is lehet nőiség. Boldoganyát is említi.  
—  
Jankovics Marcell A fa mitológiája című könyvének 131. oldalán írja:  
Mítoszokban és mesékben nemcsak a hősnek és segítőjének (táltosparipájának) zárul és kezdődik újra fán, fa tövén, a Földanya ölén. A hősök a győzelmet szerző csodafegyverüket (műszóval: a "varázseszközt") is rendre anyjuktól, a földből vagy fáról nyerik, és dolga végeztével (a ciklus lezárultával) a varázseszköz is azokhoz (az "adományozóhoz") kerül vissza.  
A ciklus – a hős élete – végét jelenti, amikor varázseszközét elveszti, s az visszakerül ahhoz, akitől kapta. Vissza kell kerülnie, mert ez az örök megújulás feltétele. A varázseszköz a jelentésnek ezen a szintjén a phalloszt, az adományozó a vulvát testesíti meg. Az utóbbi, aki a hős szülőanyja is, a varázseszköztől esik újra teherbe, halott fiát is csak így szülheti újra. A varázseszköz ([[P/Phallic\|phallosz]]), az adományozó ([[V/Vulva\|vulva]]) és a fa szoros jelképi összetartozására vet fényt a Rózsa vitéz mese egyik epizódja. Rózsát a rengeteg erdő mélyén fáról leereszkedő boszorkány támadja meg. Rózsa a banya felé sújt kardjával, de amikor megérinti, a kard hasábfává válik. A tehetetlen hőst kutyái mentik meg. A banyába akaszkodnak, annak vére a fahasábra fröccsen, s az ismét karddá lesz. Rózsa így végül felülkerekedik. A párviadal a nászéjszakai szerelmi csatározásnak a jelképes leírása: a kard fává, majd fából karddá válása a hímtag keménységének változását jelzi, a banya kifröccsenő vére a sikeres deflorálás bizonyítéka.  

[^2]: Lábjegyzet:  
Falvay Károly Nagyboldogasszony című könyvének 344. oldalán is írja:  
A koporsó leglényegesebb része a fa anyaga. Legrégibb ismert formája az egy fatörzsből kettévágott bödönkoporsó. (Ehhez a gyermek születésekor ültettek diófát, aminek kétrészes gyümölcse van). Kivitele, színezése hagyományosan az életkorral összefüggő, mint életében a viselet.  

[^3]: Lábjegyzet:  
Nemcsak a japán `moku` = élő és holt fa (egy szó mint a magyarban), hanem az oromo `muka` = élőfa is ilyen szó.  
A sztenderd szava fára a japánnak inkább `ki`.  

[^4]: Lábjegyzet:  
From an examination of the Teutonic words for "temple" Grimm has made it probable that amongst the Germans the oldest sanctuaries were natural woods.  
—  
Grimm a "templom"-ot jelentő teuton szavak vizsgálatából valószínűsítette, hogy a germánoknál a legrégebbi szentélyek természetes erdők voltak.  
——  
Persze ez így nem teljesen igaz; a körkörös időben honnan tudhatnánk, mi volt az első. Minden kornak megvan a saját jellegzetessége.  
Egyébiránt a 19. században író Barna Ferdinánd szerint is őseink áldozataiban a legszentebb helyet a szent-fa adta.  

[^5]: Lábjegyzet:  
Ánafa az internet szerint szent, örökzöld fa. Nyilván az anyafa = életfa fogalma keresendő benne. Egy másik imában így szerepel:  
Ánafa letelepedett  
Ánafa szülte ágát,  
Ága szülte bimbóját.  
Bimbója szülte virágját,  
Virágja szülte Szent Annát,  
Szent Anna szülte Máriát,  
Mária szülte Jézusát. Amen.  

[^6]: Lábjegyzet:  
Ezen téma [[I/Ilona\|Ilona]], [[T/Tündér Ilona\|Tündér Ilona]], [[C/Csudaszarvas\|Csudaszarvas]], [[S/Szíriusz mint istenanya\|Szíriusz mint istenanya]], [[K/Karácsony\|Karácsony]] és végül [[S/Szíriusz és a medvék\|Szíriusz és a medvék]] címnél ki lett bontva.  

[^7]: Lábjegyzet:  
Egy magasabb rangú rendszer adja meg, hogy mikor kezdek, mikor vagyok a legtávolabb a kezdettől, hol töltődöm leginkább és hol csengek le, és ehhez képest milyenek az esélyeim, hogy a munkámat jó hatásfokkal tudjam végezni, persze nem cél érdekében (mely már nem időfüggő hanem belsőfüggő).  

[^8]: Lábjegyzet:  
A hindi másik szava fára `vrikṣ`.  

[^9]: Lábjegyzet:  
A C¹⁴ méréseknél mindeddig figyelmen kívül hagytak egy alapvető, elvi jelentőségű hibaforrást. A C¹⁴ módszer legfontosabb alapfeltételezése ugyanis a kezdetektől fogva abban állt, és áll még ma is, hogy a vizsgált szerves anyag elhalásakor a benne található szénatomok C¹⁴ izotópjainak arányát eleve azonosnak vették, illetve veszik ma is a légköri széndioxid C¹⁴ izotóparányával, azaz ezt az arányszámot ténylegesen ismert konstans kiindulási alapnak tekintették és tekintik. A valóságban azonban ez nem így van. A vizsgálandó mintákba beépült C¹²-es atomsúlyú, nem sugárzó szénatomok és a C¹⁴-es atomsúlyú sugárzó izotóp-atomok aránya ugyanis az élő növényi szervezeteknél tetemesen különböző, attól függően, hogy a beépült szénatomok milyen arányban származnak csakugyan a légkör széndioxidjából (az ún. fotoszintetikus növényi anyagcsere útján, amelynek során a napfény energiájának hatására a levegő széndioxidjának szénatomjai épülnek be a növényekbe, természetesen a levegőben előforduló C¹⁴-es sugárzó szénatomokkal együtt, ezek előfordulási arányának megfelelő mértékben), illetve milyen arányban vanak jelen az illető növényi szervezetben más eredetű szénatomok is, vagyis olyanok, amelyek ásványi forrásokból, nevezetesen a minden talajban bőven előforduló karbonát-sókból származnak. A növényekbe ugyanis nem csupán kizárólag a levegő széndioxidjának szénatomjai épülnek be, a maguk meghatározott %-os arányú sugárzó C¹⁴-es izotópjaival, hanem a gyökérzeten keresztül bejutnak a növényekbe a talajban lebomló különböző korű kőzetekből és ásványokból származó karbonátok szénatomjai is. És ebből a tényből következik a C¹⁴ mérések eddig figyelembe nem vett legfontosabb, alapvető elvi jellegű, szisztematikus hibaforrása. A talajból származó széntartalmú ásványi anyagok ugyanis gyakorlatilag nem tartalmaznak C¹⁴-es atomsúlyú sugárzó szénatomokat, mivel a levegő széndioxidjának C¹⁴-es atomjai már évmilliókkal, sőt száz- és százmillió évvel ezelőtt belejutottak a kőzetekbe, illetve az ásványokba és így már réges-rég egytől-egyig mind lebomlottak nem sugárzó C¹²-es szénatomokra, tekintve, hogy a C¹⁴-es sugárzó szénatom felezési ideje a geológiai korok időtartamaihoz viszonyítva rendkívül rövid, mindössze 5568 vagy újabb számítások szerint 5730 év. Így tehát ezek az ásványi származású széntartalmú anyagok már akkor sem tartalmaztak gyakorlatilag egyetlen egy sugárzó C¹⁴-es szénatomot sem, amikor néhány évezreddel ezelőtt belekerültek azokba a növényi szervezetekbe, amelyekből a C¹⁴-es mérésekre szánt minták származnak. (Fentieket l. Hajdú-Kristó-Róna-Tas; Bevezetés a magyar őstörténet kutatásainak forrásaiba, IV. kötet, 25. old.) Hogy ez az eddig figyelembe nem vett tény milyen hatalmas méretű eltérésekhez vezet a C¹⁴-es kormeghatározásoknál, azt talán a legtanulságosabban egy egyszerű modellszámítás segítségével tudjuk érzékeltetni.  
Vegyünk példának egy növényi eredetű próbát, amely – a számítás egyszerűsége kedvéért – pontosan 1.000.000.000 (egy milliárd) szénatomot tartalmaz. Szintén az egyszerűség kedvéért tegyük fel azt is, hogy ebben a próbában a levegőből származó szénatomoknak pontosan 5 százaléka C¹⁴-es sugárzó szénizotóp, azaz a C¹⁴ módszer eddigi gyakorlatában 50.000.000 atom. Ha ebben az esetben a C¹⁴-es kort meghatározzuk, akkor ennek a mintának – ismét az egyszerűség kedvéért feltéve – pl. 5730 év múlva, vagyis a C¹⁴-es szénatom sugárzási felezési idejének elteltével a C¹⁴ módszer eddig alkalmazott előfeltételezése szerint 25 millió sugárzó C¹⁴-es szénatomot kellene tartalmaznia. Más szóval, ha a sugárzás intenzitása pontosan a fele volt annak a sugárzási intenzitásnak, amelyet a kérdéses növény elpusztulásakor előfeltételeztek, akkor az eddigi C¹⁴ módszer értelmében a mérés azt eredményezte, hogy a minta kora pontosan 5730 év, azaz a C¹⁴-es szénatom felezési ideje. Ha viszont az előbbi próbában található szénatomoknak pl. csak 80 %-a származik a levegő 5 %-nyi C¹⁴-es sugárzó szénatomot tartalmazó széndioxidjából, pedig a talaj nulla %-nyi C¹⁴-es sugárzó szénatomot tartalmazó karbonátjaiból került bele az illető növény szervezetébe, akkor a próba már eredetileg is a kérdéses növény elpusztulásának időpontjában 50 millió helyett csak 40 millió sugárzó C¹⁴-es szénatomot tartalmazott, mivel a 20 %-nyi ásványi eredetű szénatom már az illető növény élete idején sem tartalmazott sugárzó szénatomokat, ami viszont pontosan 10 milliónyi hiányzó C¹⁴-es sugárzó szénatomnak felel meg a kérdéses mintában. Ha tehát a C¹⁴-es kormeghatározást az eddigi gyakorlat szerint az említett mintával elvégezzük, és a mérés 25 milllió sugárzó C¹⁴-es szénatomnak megfelelő sugárzási intenzitást eredményez, akkor az eddigi méréseknél arra az eredményre jutottak, hogy a próba pontosan 5730 éves, mivel a sugárzás mennyisége pontosan fele a növény elhalása idejére eleve feltételezett 50 milliónyi C¹⁴-es sugárzó szénatom sugárzási intenzitásának. A próba valóságos kora azonban ebben az esetben nem 5730 év, hanem ennél lényegesen – 20 %-kal, azaz 1046 évvel – kevesebb, vagyis 4684 év, mivel a próbában eredetileg nem 50 millió, hanem csak 40 millió C¹⁴-es sugárzó szénatom volt, s ebből a mennyiségből a mérés elvégzése idején 25 millió még mindig sugárzott, tehát csak 15 millió sugárzó atom bomlott le a növényi minta elpusztulása óta. Ez pedig 20%-kal kevesebb idő elteltét jelenti, mint az 5730 éves felezési idő. Az eddigi C¹⁴ mérési módszer viszont ebben az esetben – amint fentebb említettük – eleve 5730 év elteltével számol az illető növény elpusztulása óta. Ezen kardinális jelentőségű, elvi jellegű és évezredes eltérésekhez vezető hibaforrás mellett valósággal eltörpülnek – nemcsak az eddig ismertetett egyéb hibaforrások és pontatlanságok, hanem azok a további bizonytalansági tényezők is, amelyeket az előbb említett Hajdú-Kristó-Róna-Tas-féle publikáció még felsorol. Így pl. az, hogy az ásványi eredetű karbonátok más forrásokon keresztül (pl. az ivóvíz oldott sói alakjában) is belekerülhetnek az állati és a növényi táplálékláncba. Sajnos a beépülési források aránya utólag már ellenőrizhetetlen, hiszen számos rekonstruálhatatlan egykori tényező összegeződéséből integrálódik. Ilyen tényezők pl. a környezet aktuális geológiai, hidrológiai, klimatológiai és bioökológiai viszonyai, a helyi szedimentációban éppen akkor érvényre jutó lepusztulási körzetek, állatoknál a táplálékformák időről-időre lehetséges megváltozásai stb. (Mindezeket l. Hajdu-Kristó-Róna-Tas; hiv. m. IV. kötet, 25. old.) Az előbbiekből láthatjuk, hogy ez az eddig teljesen figyelmen kívül hagyott körülmény, amelyet az említett munka kérdéses fejezetének szerzői, Járainé Komlódi Magda, Kardos László és Tardy János szerint Jakucs László személyesen közölt a szerkesztőséggel, minden tekintetben ésszerű és kézenfekvő magyarázatot ad a C¹⁴ módszer eddig megmagyarázhatatlannak tartott hibaforrásaira, illetve a C¹⁴ keltezések nagy mértékű eltéréseire a hagyományos régészeti módszerekkel nyert időmeghatározásoktól.  