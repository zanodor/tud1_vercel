---
{"dg-publish":true,"permalink":"/F/Fehérvár/","title":"Fehérvár","created":"2024-12-18T11:39","updated":"2024-12-18T11:39"}
---


# Fehérvár

Kubínyi Tamás egy nemrégi műsorában és Szántai Lajos is egy előadásában kifejti, hogy bizonyos szövegek értelmezése alapján (Fehérvár és Buda egy szövegkörnyezetben úgy jön elő, mint kis távolság) sem lehet Fehérvár Székesfehérvárra utaló, hanem – a nem Fehér Várat jelentő – Visegrád értendő alatta.  
Bakk István Miért apostoli királyság Magyarország 2. rész című az Ősi Gyökér 2013/4. sz. megjelent cikkében is ezt írja.  

#### Bíró Lajos...  

...így okoskodik egyik könyvében:  
> Mindez világosan mutatja, hogy Árpádnak, a Kendének (jelentése: hajnali Nap) Fehérvár, a későbbi Székes-Fehérvár\[?!\] volt a székhelye, Fejér megyében. Míg a másik fejedelem, a Gyula (jelentése: tűz, tűz-pap) az erdélyi Gyula-Fehérvárt alapította, az erdélyi Fehér megyében! Székes-Fehérvár és Gyula-Fehérvár tehát már 1300 éves fehér-magyar (= szabír, "kései avar") városok, és míg Székes-Fehérvár a Kende országrészének, Gyula-Fehérvár a Gyula országának, Erdélynek a központja lehetett. Ráadásul Árpádot egy Boldogasszonynak szentelt Fejér-egyháznál temették el egy kis patak forrása fölött. (Anonymus, 52. fej.) Az sem véletlen, hogy a kazár (= szabír!) főváros, Sarkel neve is "fehér ház"-at jelent, ahogy a háráni szabírok által igen tisztelt ókori Egyiptom fővárosának neve sokáig "Fehér Fal" volt.  
> Az is figyelemre méltó, hogy [[R/Róma\|Róma]] régebbi neve **Alba Longa** volt (= hosszú fehér), és éppen mellette volt a szabin-szabell (vö.: szabir!) nép településterülete.  

[Ezen](http://hierarhia.hu/kepek-magyarazatai/fehervar-alba-regale/) Okrona Tamás weboldaláról való ezen részlet Dr. Lánszki Imre Fehérvár című előadásából:  
![assets/Fehérvár_image1.png|invert_dark](/img/user/F/assets/Feh%C3%A9rv%C3%A1r_image1.png)  
> "Időrendi sorrendet nem tartva másodikként hadd citáljam azt a korabeli metszetet, amit a készítője talán 1685-ben alkotott (Magyar Nemzeti Múzeum), s ami a töröknek a mai budavári kiűzettetése (1686) előtt egy évvel datálódott. Az "IL ERO DISSEGNODELLA CITTA DI ALBA REGALE IN ONGARIA" feliratozású metszet egy négyosztatú várat ábrázol, amin egy központi pajzs vagy vasalólap formájú rész mellett egy előudvar, két hátsó udvar vagy várrész látható. Siklóssy Gyula, a mai székesfehérvári ásatások vezetője szerint ez egy hamis metszet, mert az ásatások Székesfehérvárott ennek korábbi létét nem igazolták. Váljon becsületére Siklóssy Gyulának, hogy ezt a metszetet a munkájában nem szerepelteti, hiszen ez az, amit pontosan az ökológiai és geomorfológiai sajátosságok, tünetek alapján tudok Budakalász mellé azonosítani!  
> Sokan, többek között Bradák, Sashegyi, Szörényi, Noszlopi Németh Péter is elemezték ezt a dokumentumot, s keresték a fellelhetőségét valahol a Pilis környékén, de a Duna közvetlen közelségében. Elképzelésük abból indult ki, hogy az előváros előtt és annak a központi résszel való összeköttetésében mintha híd, netán legalábbis palló helyezkedik el, s a metszeten látható vár ábrázolás körül első értelmezésre én is folyó vizet vélelmeznék. Tekintettel arra, hogy ez a metszet a Magyar Nemzeti Múzeum metszettárában leltári tárgyként megtekinthető, engedje meg a kedves olvasó, hogy ökológiai alapon bizonyítsam be, hogy az ezen a metszeten látható vár igenis létezett, nem azonos, nem azonosítható a mai Székesfehérvárral, s nem a Duna közvetlen környezetében, hanem Budakalász, Üröm, Pilisborosjenő, Csobánka, Pomáz által körülhatárolt területen, a Kevélyek keleti oldalán volt és van."  

Kérdés az is, hogy az Aranybulla-domb[^1] melyik Fehérvárhoz kötődik (mert hivatalosan Székesfehérvárhoz ugye).  

[Ezen](https://hu.wikipedia.org/wiki/Pilis-kutatás) (elég kurtára sikerült) oldalon is írják Székesfehérvárral kapcsolatban, hogy a mai Székesfehérvár a kutatók szerint nem felel meg a középkori leírásoknak, hisz a metszetek alapján víz vette körül. A Pilis-kutatók szerint logikátlan, hogy a királyi koronázás ilyen messzire essék az uralkodói központtól (Esztergom), illetve Székesfehérvár földrajzi adottságai sem felelnek meg ennek.  

Dr. Lánszki Imre ökológus [oldalán](https://osbuda.hu/sicambria/) (ahonnan egy-két PDF-jét és krónikákat is letöltöttem ([innen](http://osbuda.hu/tarsoly/doku.php?id=kronikak)), is az alábbi (Több történész elveti Anonymus munkásságát, szerintük nem lehet hiteles forrásnak elfogadni) felvetésre mondja:  
> Ezek a vádak nem új keletűek. Már a Habsburgok is megpróbálták hitelteleníteni Anonymus munkásságát, ahogyan a magyarság történelmét is. Mérhetetlen károkat okoztak ilyen szempontból, ami jóval többet ártott, mint a váraink felrobbantása. Az meg érthető, hogy akik évtizedek óta Székesfehérváron keresik a királysírokat, azokat nem lehet egyik napról a másikra meggyőzni. A fiatal kutatókra komoly felelősség hárul, hogy ne vessenek el valamit rögtön, csak mert nem egyezik a "hivatalos" állásponttal.  

[[F/Faeregiaza\|Faeregiaza]] címnél volt már szó Pintye Mihály Hová temették Árpád vezért? (al)című az Ősi Gyökér 2007/1. sz. megjelent cikkéről, melyben Fehéregyházáról és Fehérvárról is szól.  
Bakk István Miért apostoli királyság Magyarország 1. és 2. rész című Ősi Gyökérből való cikkeiből is idéztünk ott.  

Tóth Sándor Árpád nyomában című az Ősi Gyökér 2009/4. sz. megjelent cikkében nagyon alapos munkát végez és maga is bemutat egy metszetet, de nála Hainburg an der Donau és az egykori Carnuntum, mai Altenburg kerülnek elő azonosításként. Véleménye szerint két Buda nevű főváros volt: az egyik – Ősbuda – a mai Altenburgban, majd midőn Szent István korától elveszett a magyarság számára, a későbbiekben az új fővárost is így nevezték el.  
> Hat pontban összefoglalva megismétli azokat a legfontosabb tényszerű bizonyítékokat, amelyek ma is megvannak, vizuálisan láthatók és igazolhatók:  
> 1\. Carnuntum szakrális temetőjében áll egy fejedelmi, királyi hatalmas sírépítmény.  
> 2\. Mellette látható a Szent István király által építtetett Boldogságos Szent Szűz Mária tiszteletére szentelt Árpád-kori katedrális, amelyről Anonymus tudósít.  
> 3\. A hegy alatt fakadó forrás (ma termálfürdő) vizét kőmedrű patak vezeti a Dunába. Anonymus ezt is említi a Gestában.  
> 4\. A város alatt van a dunai átkelő, amely a Borostyán-út része és a legendák említik.  
> 5\. Pannonia Superior (Felső Pannónia) "Felső hévizei" itt vannak. Erről is tudósít a Gesta Hungarorum.  
> 6\. A Pogány-kapu, Sicambria kapuja ma is megtekinthető, a metszettel azonosan.  
> Deutsch-Altenburg szakrális temetőjében álló Árpád sírt nem kell keresni, mert ott van. Helye nem csupán feltételezés. Bizonyság a látható valóság és a rá vonatkozó ősi krónikák elemzése. Az a hely, ahol a fejedelem elhunyt, és ahol el is temették. A mi feladatunk, hogy rávilágítva a tényekre, elősegítsük.  

Tóth Sándortól származó (magyar vágyálmakat kergetőkkel szemben álló) ([[S/Szikambria\|Szikambria]] címnél is szereplő) gondolatok:  
Azt nem csak tőle tudjuk, hogy az Atilla szoborcsoportnak helyet adó osztrák Tulln városa a római korban Comagena néven szerepelt. Aztán folytatja:  
> Fontos láncszeme volt a Duna parton húzódó hadi út védelmét ellátó településeknek. A kövesút Ennsburg felől vezetett Carnuntumba, majd onnét tovább Brigettión át Aqvincumba. A Duna gáton, közel az Attila szobor kompozícióhoz áll Marcus Aurelius monumentális lovas szobra. A szobor pontos mása a Rómában álló eredeti alkotásnak. Marcus Aurelius több évig állomásozott a markomman háborúk idején a városban. Tulln nem messze van Carnuntumtól, amely egykoron Pannónia, illetve Pannónia Superiór fővárosa volt. Carnuntum a legújabb kutatások szerint azonos az egykori Sicambriával, illetve Etzelburggal Attila fővárosával. Itt volt egy igen fontos átkelő a Dunán, amiről tudósítanak az ősi krónikák is. "Midőn Attila hadai itt keltek át a Dunán, majd az ausztriai Tulna városa felé vonultak, ami három pihenőnyire van Bécstől." A krónikás azt is hozzá teszi, hogy Tulna városát ekkor még a latinok lakták.  
> \[...\]  
> A Bécsi-medencében meglehetősen sok kerek templom utal a magyar időkre. Az egykori Carnuntum, a mai Bad Deutsch Altenburg városában két kerek templom is található. A közeli Hainburgban szintén áll egy rotunda.  

## Lábjegyzetek

[^1]: Lábjegyzet:  
Várkonyi Nándor írja:  
Jelentős szerződések, megállapodások, békekötések emlékére sokhelyt volt szokás halmokat, oszlopokat emelni, még a nomád népek is megtették. Robert Beverley, Virginia történetírója (1705) arról tudósít, hogy az ottani indiánok "szent", azaz kultikus jellegű kőpiramisokat raktak; a háborúskodó törzsek pedig békekötéskor "elásták a harci bárdot", és kövekből dombot emeltek föléje. (Az Aranybulla-domb Fehérvár mellett egy belső békekötés, szerződés hasonló emléke.)  