---
{"dg-publish":true,"permalink":"/F/Fehérlófia/","title":"Fehérlófia","created":"2024-12-18T08:01","updated":"2024-12-18T08:01"}
---


# Fehérlófia

Másképpen Fejérlófia. [[L/Ló\|Ló]] címnél is szerepelt:  
A ló mint a Tejút megszemélyesítése jön elő. Ami valamikor szarvas ([[C/Csudaszarvas\|Csudaszarvas]]), az máskor/később ló. Hogy időben kell-e itt követni a hivatalos (és Magyar Adorján által is bemutatott) nézetet, miszerint a ló a rént követte a háziasításban, nem tudni.  

Az [alábbi](https://youtu.be/aeRDLskUSZM) Turul és Szarvas II. rész című ÁKA előadásban Kubínyi Tamás 14:39-nél szól arról, hogy a fehér lovat szarvasagancsokkal temették el. Érdekes ez az átmenet a szarvas és ló között.
- Amit Péterfai János ír:  
> [[T/Temetkezés\|Temetkezés]]eknél a halottra szarvasfejet, kosfejet, kecskefejet helyeztek, de nem csak itt, hanem más helyeken is. A [[S/Szarvas\|szarvas]], kos, bak [[A/Agancs\|agancs]]a, szarva egyértelműen [[T/Tejút\|Tejút]] jelkép. Azt segíti elő, hogy a halott lelke a csillagokba távozzon, majd onnan újra megszülethessen a földön. A csavart szarvak az [[A/Aranymetszés\|aranymetszés]] matematikáját tartalmazzák, amit őseink ismertek.  

Azt viszont tudjuk, legutóbb [[G/Gyne\|gyne]], [[M/Magyar\|magyar]], [[K/Kígyóistennő\|kígyóistennő]] és [[H/Herkules\|Herkules]] címnél írottak alapján is, hogy más esetekben, másutt [[T/Tehén\|tehén]] ábrázolást, vagy akár [[K/Kígyó\|kígyó]]ábrázolást (és egyebeket) kap a Tejútanya; ez annak tudható be, hogy ugyanannak a kozmikus mondának több, egymástól földrajzilag és időben is eltérő megjelenése lehet, még közvetlenül magyar ajkú nyelvterületen is (csak gondoljunk bele, milyen régi, akár több százezer vágy több millió éves lehet az első monda).  
És hogy a monda magyar eredetű, ennek bizonysága, hogy Fehérló előjön a görög nyelvre fordítva is: Leukippé illetve a Joseph Fontenrose Orionjának 48. oldalán is taglalt Leukippos ugyanis ezt jelenti, de [[L/Leukothea\|Leukothea]] = Fehér Isten(nő) is a [[T/Tejútanya állatalakjai\|Tejútanya állatalakjá]]ra illetve magára a Tejútistennőre utal. Ezek alapján sem lehet a [[T/Tejút\|Tejút]] a német `Milchstrasse`, az angol `Milky Way` vagy a latin `Via Lactea` tükörfordítása.  

#### Péterfai János...

...írja róla:  
> Nagyon régi mese, a főhős nevét gyakran félreértik. Ugyanis Fejér a Fej Úr, a főúr, másként a király, a Ló természetesen Ember, ezért Fej-Ér-Ló Fej-Úr-Ember, vagyis uralkodó, király. Ennek a Fő-Úr-Embernek, férfiúnak a fia Fejérlófia. Egyes alkotók, nem értve meg a magyar nevet, a Fejérlót kifejezetten nőnek képzelik, ami nagy hiba. [[L/Leukippé\|Leukippé]] a Fehérkanca, de a görög már erősen keveri a fogalmakat, hiszen sokkal fiatalabb nép a magyarnál. Valóban, van Fehérló, aki királynő, és Fehérló, aki király. De nem szabad kizárólagossá tenni egyik fogalmat sem a másik rovására. A Lu alapjelentése Fény, ami miatt a Lú nevű emberek a Fény emberei, akik megszelídítették a lovakat, majd később a négylábú (Equus) is felvette a Fény – Ló nevet. Kis-Ázsiában, egyik centrális hazánkban élt a Luwi, másként Luwijai nép, Solymos tartománytól északkeletre. Ők a Lúfi, vagy Lúfijai nép, akiknek nevében a Lófia 3.000 évnél régebben már megjelenik. Akit zavar a W-F cserélődés, ejtse ki saját száján a névalakokat.  
- Lásd még [[L/Lófejű\|lófejű]].

A mese rövid változatát közli Péterfai János:  
> Fejérlófiát az anyja háromszor [[H/Hét éves ciklus\|hét év]]ig szoptatja[^1], hogy erős legyen. Mivel a szoptatást csakis az anyja végezheti, úgy tűnik, hogy a Fejér (Fej Ér) szó mögött az apja, a király, a Fehér szó mögött az anyja, a királynő fogalmát kell látnunk.  
> Vándorlása során legnagyobb hőseink közül többel is találkozik, de a mesélő szerint a hősök meglehetősen jellemtelen személyek. Fanyűvő, Vasgyúró és Hegyhengergető társa lesz, de a kis ördög, Koponyányi Monyók elleni küzdelemben nem sok hasznukat veszi. Hegyhengergető nevét Kőmorzsolónak is mondják más mesékben. Koponyányi Monyók egy koponya nagyságú alvilági szörnyeteg, akinek nagy szakálla van. Fejérlófia, miután három társát az ördög legyőzte, a monyókot rettentően elveri, és szakállánál fogva kiköti egy nagy fához. Hétszűnyű Kaponyányi Monyók azonban kitépi a fát, és lemenekül az Alvilágba.  
> A monyók üldözése levezeti hősünket az Alvilágba, ahol hamarosan megint rátalál Kaponyányira. Társai fennmaradnak Evilágban, mert nem mernek lemenni az Alvilágba. A továbbiakban három sárkányt is megöl Fejérlófia, megszabadítva három szépséges hercegnőt. Amikor az Alvilágból az Evilágba vezető kúton a kosárba rakja a három hercegnőt, a társai odafenn úgy döntenek, hogy maguk veszik feleségül a hercegnőket, Fejérlófiát meg lenn hagyják az Alvilágban, így mindhárman árulókká lesznek.  
> Fejérlófia az Alvilágban, aminek sok tartománya, rétege van, megment a jégesőtől három [[G/Griff\|griff]] fiókát, ezért az anyjuk felviszi a Felvilágba. A repülés közben elfogy az élelem, ezért Fejérlófia önmagának részeit adja a griff szájába. Amikor megérkeznek Evilágba, a griff visszaragasztja Fejérlófia hiányzó testrészeit, ami által még sokkal erősebb lesz, mint addig. Végül elveszi az egyik királylányt feleségül, három társát meg leereszti az Alvilágba, boldoguljanak ott. Mivel Kuta szumer város mellett, a hagyomány szerint, van egy kút, ami az Alvilágba vezet, nagyon valószínű, hogy a mese megalkotói is ezt a kutat vélték lejáratnak az Alvilágba.  

A mese elemzését nyilván sokan megejtették már, de én most saját kútfőből gyorsan lezavarom:  
A három erős hős lehet az Orion három övcsillaga, ahogy erről volt már szó másutt is.  
Az alvilág és felvilág a téli napforduló előtti és utáni téridőbeli helyre utal. Konkrétan, ahogy [[F/Fa#Kidöntött fa, kitépett fa, fanyűvés, Tejútfa csavarodása\|kidöntött fa, kitépett fa, fanyűvés, Tejútfa csavarodása]] cím/alcímnél is írtuk, a Koponyányi Monyók által kitépett fa a Tejútfa, mely égi elhelyezkedését tekintve, ha a [[N/Nyilas-Ikrek tengely\|Nyilas-Ikrek tengely]]re merőleges Halál-tengellyel, a [[S/Szűz-Halak tengely\|Szűz-Halak tengelly]]el azonosítjuk, akkor azt mondhatjuk, hogy a Szűzzel kezdődő ősz évszakba léptünk a mesében akkor, amikor KM lemenekül az alvilágba.  
Onnan fog majd Fehérlófia felkerülni a felvilágba, az újjászületéssel, ahol a griffek Turulra utalóak és a visszaragasztott testrészek és a megújult erő a Nap erejének növekedésére utalnak. ([[F/Feldarabolás\|Feldarabolás]] címhez is bekerült.)  

A Fehérlófia típusú mesékbe tartozó, Gyárfás Ágnes által elemzett [[F/Fadöntő mese\|Fadöntő mesé]]t maga is a precessziós Nagy Éves időkörben vizsgálta.  

Fehérlóra illetve Fejérlóra való utaló név lehet a germán mitológia Freya/[[F/Freyja\|Freyja]] neve is.  (De maga a [[F/Folyó\|folyó]] szavunk is viheti a Fő-Ló értelmet!)  
Hasonlóról volt szó [[A/Agatho-\|agatho-]] címnél is, ahol egyébiránt (jellemző, hogy) egyszer hímségiként, másszor nőiségiként, Tejútanyaként magyarázza a jóságot Magyar Adorján is. Márpedig Ágota női név ma is:  
A görög `agatosz` = jó szó a mi Nagy Jó Istenünk szent jelképe a Csodaszarvas Ág-ota, Ág-ata, Ág-atya nevéből kellett hogy származzon. \[Jankovics Marcell írását Szent Ágotáról lásd ott illetve [[T/Tej\|tej]] címnél is.\]  

Ami Péterfai János Fehérlónak hímségi megfeleltetését illeti, nyilván Magyar Adorjántól (is[^2]) vette az ötletet.  

#### Magyar Adorján Kérdések...  

...című könyvéből származó anyaga [[N/Numen\|numen]] címnél szerepelt (ott több is):  
> Nos, nemzeti hagyományunk szerint Hunor és Magyar atyja nem Nimródnak neveztetik-e? Sőt, mi már ősnyelvünk egytagú szavai megfordítása törvényét ismervén, azonnal érteni fogjuk azt is, hogy Nimród neve miért fordul elő még Menrót változatban is, (num, nim-men) valamint azonnal észre vesszük azt is, hogy a név második szótagja a rod vagy rot sem más, mint a Numitor, vagy a Numi tárom tor vagy tár szótagja fordított alakja. Megjegyzendő pedig, hogy ezen vogul num[^3] vagy numi szó megfordítása a mi menny szavunkat képezi, amely szó pedig a felső és magasságbeli értelmeket szintén magában foglalja, sőt, a [[M/Mén\|mén]] szavunk, mint hímséget, s így apaságot jelentő szavunk a Menrót névben szintén felismerhető. (Lásd még: Fehérlófia.)  
- Magyar Adorján [[S/Sika\|sika]] címnél álló adathalmazában is szó van női és hímségi (csak még nem ló hanem) szarvasról. A Magyar Adorján saját bevallása szerint az ősmagyar mitológiát jól ismerő Magyar Adorján szerint a nőstényszarvas a pettyekkel a Tejútanya és fiában, a Napban is szarvast láttak. Ez mondjuk [[C/Cernunnos\|Cernunnos]] címnél írottak szerint ülhetne is.

Azt láttuk, hogy a Tejútanyából több mitológia (Anu > [[A/Anu\|Anu]]; [[D/Danu\|Danu]] > [[D/Dôn\|Dôn]]/Donnus; [[E/Éva\|Éva]] > [[J/Jahve\|Jahve]]) hímségit csinált. Talán a patriarchális hunoknak köszönhető, hogy Fehérlóból ők is hímségit csináltak vagy lehet egyszerűen – egyfajta kompromisszumként – [[A/Androgün\|androgün]]nek mondani? (A [[J/Jehova\|Jehova]] név J-H-V váza is a nem nélküliségre utalhatna. [[A/Animal\|Animal]] címnél pedig Péterfai János írta, hogy annyit jelentene, hogy nincs neme...)  

Ló-Fi és Fi-Ló és szeretet témáról lásd [[F/Foal\|foal]] és még [[L/Love\|love]]. Nem elképzelhetetlen, az utódnyelvek egyes oroszlánt jelentő szavait (WordSense oldalról) elnézve, hogy lion lehetne [[L/Lián\|lián]]/leány/lány (lásd még [[L/LÁN\|LÁN]]) is (és akár talán [[I/Ilona\|Ilona]] hangátvetett változata is), vagy még akár, a németből és sémiből[^4] kiindulva, a Ló-Fi összefüggés (a Lán még a leónnal, leoval csak hagyján, de a b és v/w-re végződő szavak nem igazán illenek a képbe). Ló-Fi a [[L/Love\|love]] = szeretet címnél is előjött; ott Péterfai János az oroszlán Láv nevéből szerette volna levezetni, logikusan, de lehet, hogy tévesen (és ezáltal fordítottan). A Ló-Fi összetétel azért is értelmes, mert az oroszlán a Nap(jelkép) és a Nap a Ló/Tejútkanca (Ilona állatalakja) fia.  
Az is lehet, hogy a germán és szláv nyelvek szavai azért más alakúak, mert nem konkrétan az oroszlánra, hanem kimondottan a naphősre (hercegre), bajnokra, vitézre ([[L/Levente\|Levente]] és [[P/Pehlivan\|pehlivan]] \[pahlaván\] szavakban is ez az értelem van meg) utalnak[^5]. (Persze a hős is maga a Nap, de itt csak arra akarok kitérni, hogy a magyar nyelv már önmagában, belső fejlődéssel kialakított más szóformákat ilyen jelentéssel.)  

Magyar Adorján Ősműveltségében írt "szilaj ló" és "kis kert"-tel kapcsolatos írása is ide tartozik. Lásd kivonatát [[L/Ló\|ló]] cím alján.  
Szintén [[L/Ló\|ló]] címhez került Graves olyan adatsora mely a [[T/Tejútanya állatalakjai\|Tejútanya állatalakjai]] közül a lovat érinti.  
Falvay Károly Nagyboldogasszony című könyvének 306. oldalán röviden ejt szót a lóról, mint ősanyáról és szóba hozza Fehérlófiát is.  

#### Magyar Adorján Csodaszarvas...  

...című könyvében írja (bővebben lásd írását [[K/Kilenc\|kilenc]] alján) a meséről, eredetéről:  
> [[H/Héra\|Héra]] pedig azonos a mi Nagy Ősanyagistennőnkkel, azaz a Napisten anyjával, aki hiszen a [[T/Tejút\|Tejút]] megszemélyesítése volt; más szóval: a Tejút azon sok tej amelyet az említett óriások isznak és amelytől nagy erejüket kapták. [[O/Orion\|Orion]]\[?\], [[K/Kilenc\|kilenc]], Heraklész tehát azonosak a mi Napistenünkkel, azaz Magyarral; de azonosak még Fehérlófia nevű mesebeli hősünkkel is, akit a Fehér Ló háromszor hét esztendeig szoptatott, amitől rettentő erejűvé lett. Ez utóbbi mese, mivel benne a kanca a Nagy Anyaistennő jelképe, valamely kun, kabar vagy szarmata törzsünktől kellett származzon. Őstörzseink ugyanis ugyanezen regének némileg más-más alakot adtak, majd a regéket árja és sémita népek is átvevén, azokat még inkább elváltoztatták, annyira hogy csak mélyrehatóbb tanulmányozásuk után vesszük észre közös őseredetű voltukat.  

Az [alábbi](http://real.mtak.hu/106225/1/2341-Gombos.pdf) oldalon Gombos Péter és Németh Csenge Rózsa Sárkánykép a magyar népmesekincsben című tanulmányukban írják:  
> A Fehérlófia Ipolyi Arnold népmesegyűjteményében Csonkatehén fija címmel szerepel (a hős anyja egy Csonkatehén nevű asszony).  
> Az Erős Jancsi és a Hüvej-piczi népmesék szintén a Fehérlófia variánsai (Ipolyi 1914).  
> A Fehérlófia egy másik változatában a hőst Juhász Palkónak hívják, mivel egy juhász talált rá a mezőn (az előbbi változat fehér lova helyett ebben egy öreg anyajuh szoptatja tizennégy évig).  
> Szintén a Fehérlófia egyik változata a Besenyőteleken gyűjtött Este, Éjfél, meg Hajnal című népmese.  

Zarándoklás a cédrusokhoz Libanonban Csontváry Kosztka Tivadar képe. Középen fehér és fekete ló mutat(hat)ja az év felezését. [[J/Janus\|Janus]] és [[F/Fehér és fekete#Fehér és fekete ló\|fehér és fekete]] címnél lásd.  

## Lábjegyzetek

[^1]: Lábjegyzet:  
Amikor háromszor hét évig szoptatja fiát az anya, azt is jelenti, hogy a gyerekek első éveiben, a tanulás éveiben az idő nem ugyanúgy múlik, mint a felnőttek életében. Mondhatjuk, és ezt matematika tanár is elmondta Kubínyi Tamás ÁKTV műsorában, hogy a gyerekek néhány éves tanulási lemaradását nem lehet behozni. Máshogy telik el egy év a gyereknél.  

[^2]: Lábjegyzet:  
A [[L/LU\|LU]] = fény hímségi lévén nyilván hímségivé teszi a lovat. De ez nem jelent semmit, főleg [[P/Pina\|pina]] címnél írottak alapján.  

[^3]: Lábjegyzet:  
Varga Zsigmond könyvében alapossággal tárgyalja a sumér-finnugor rokonságot. Lám, Tóth Alfréd adata szerint is a sumér `nim` = menny; lásd még [[N/NIM\|NIM]].  

[^4]: Lábjegyzet:  
Sémire \*labi/lavi gyököt ír; például az akkád `labbu` = oroszlán lenne.  

[^5]: Lábjegyzet:  
Jankovics Marcell A Nap könyvében is kitér az oroszlán mellékjelentéseire:  
Az oszmán-török `arszlan` eredetileg "oroszlán"-t, "erős, hős ember"-t jelentett. Magyar szóhasználatban a múlt században az arszlán jelentése "divatfi"-vá, "úri aszfaltbetyár"-rá kopott (vö. régies fra., ang. `lion`, "oroszlán", "divatfi", "bálvány").  