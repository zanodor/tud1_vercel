---
{"dg-publish":true,"permalink":"/F/Fehér/","title":"Fehér","tags":["Englishtexttranslated"],"created":"2026-02-09T16:00","updated":"2026-02-09T16:01"}
---


# Fehér

#### Péterfai János írja:

> A Fehér a Fej-Ér (Fej-Úr) színe. A Fejedelem szóban is a Fej tűnik elő, az Edel Tündér, az Em Hely, mint az Om. Az Edel tündérek jelenléte több más szavunkban is felismerhető. Az Ede, Edelény, az Ete, Etel-E nevekre is rámutat. Persze, e neveknek egyéb jelentése is lehet, a fejedelem szóval együtt.  

> [!note] &nbsp;
> Péterfai János nyilván a `tején` > `tehén` analógiára és Fejér megyénk meglétére építve írja, hogy a Fehér elődje a Fejér, ugyanakkor ezen szavak szóközepi hang nélkül (lásd [[F/FER, FÉR\|FER, FÉR]]) is kellett létezzenek. Igaz, másutt is írja, hogy Fejér a Fej Úr, a főúr, másként a király, de ez még nem jelenti azt, hogy ez az egyedüli értelmezési módja.  

#### Magyar Adorján írja:  

> A fehér szavunk úgy lehet régen felhér kiejtésű volt. Amivel egyező, hogy a szláv `bela`, bílo, biélo, valamint a francia `blanc`, blanche (blank, blans) is fehéret jelentő szavak. De ugyanezzel egyezik a régi magyar béla-gyöngy kifejezés is, amelynek értelme tehát fehér és fényes gyöngy kellett legyen, aminthogy a blanc és szláv `blisztavo` szónak is van fényesség értelme is. Amiből azután következik, hogy a német `weiss` (vájsz, vejsz) = fehér szó is valamikor válsz, vels alakú lehetett. Mind amivel egyezik a régi magyar valkó = őszes, kopott színű s nagyon szőke. vagyis; albínó. Mind amiből viszont következik még az is, hogy Béla személynevünk eredeti értelme is igen szőke, esetleg albínó volt, aminek egyébként megfelel a francia `blond` = szőke szó is. Kétségtelen tehát, hogy fakó szavunk a régibb valkó szavunknak csak kopott kiejtése, amelyből az l hang tehát elmaradott de jelentése így is színevesztett, színtelen maradott. De világossá válik ezek után az is hogy a [[F/Fakó\|fakó]] színű sólyom-madár olasz `falco` (falko) és német `Falke` = sólyom szó is ősnyelvünk valkó szava származéka.  

#### Kolumbán Sándor...

...is ír róla:  
> A fehérség fogalmának régi megnevezésében is jelen volt a légies könnyed, a felszálló leheletet idéző h hang: halvány, felhő. A fa, fá, fe, fé, fi, fo, fő, fű stb. gyöksor, széles körű, nagy terítésű szóbokor ősgyöke, mely szóbokor kifejezéseinek alapvető jellemzői közt a fő teremtői erőhöz kötődés is jelen van. A fehér a fény szóból eredő. A fehér, a színek összessége, és amelynek teremtői szétrobbantásából jöttek létre a többi színek. Ennek titkát csak némileg nyitja meg a prizma fénytörése. Kissé fellebbenti a fátylat a titokról, de vissza is takarja. Csak azt mutatja meg, ahonnan, ahogyan indulhatott. Hasonlít a folyadékban előhívott fényképhez, de amelyet, ha nem rögzítünk, eltűnik. Tudjuk, hogy a fehérből van a többi, ám rögzítés módjáról – ahogyan létrejött a természetnek az embert körülvevő csodálatos színes világa –, nem tudunk semmit. Semmit! Az teremtői tett! Amikor szó kerül arról, hogy az ősmag(yar)-nyelvből alakult ki a világ összes többi nyelve, sokan hozzák fel ellenérvként, hogy akkor miért nem hasonlít egyik sem rá?! Nos, a fehér színre hasonlítanak a többiek??! Pedig belőle valók!  

Kolumbán Sándor írja továbbá dér szavunknál:
> A dér fehér. "Deres már a határ, szürkül a vén betyár." A tündér is fehér, eltűnik, mint az elolvadó dér.  

Aczél József is említi a fehér (régiesen/változatként `feír`) szót, és párosítja a görög `fiarosz` = fénylő, tiszta szóval. Ez az adata kiadhatja az angol [[F/Fire\|fire]] és német `feuer` szót is, hiszen a tűztisztelő avarok/barkók adták e szót és a tűz tisztítóereje még a kereszténységbe is átmentődött (lásd [[P/Purgatory\|purgatory]] és [[P/Pure\|pure]]).  
Lásd még [[F/Fehér és fekete\|fehér és fekete]], valamint külön [[F/Fekete\|fekete]]. Lásd még továbbá [[F/Fair\|fair]] és [[F/Fairy\|fairy]].  

> [!check] &nbsp;
> [[F/FER, FÉR\|FER, FÉR]] etimont alkottunk ki belőle, [[A/Ajakhangok a szó közepén\|ajakhangok a szó közepén]] szabály alapján (bár sem a fehér h-ja, sem a fejér j-je nem ajakhang, mégis ott tárgyaljuk ezeket a szavakat, mint például a perzsa [[B/Bahár\|bahár]] = tavasz szót is).  

[A Nyest.hu](https://m.nyest.hu/hirek/mitol-szines) finnugrista oldalon taglalják a színeket és a fehéret:  
> A fehér szóval rögtön nincs szerencsénk. Egyetlen magyarázata van, de az igen bizonytalan: talán finnugor eredetű, de csak a számiban vannak megfelelői – ezekkel legalább jelentésbeli problémák nincsenek. Az -ér ebben az esetben képző (sőt, képzőbokor). A szó ismert fejér alakban is: ez az eredeti forma. A fehér úgy keletkezhetett, hogy a fejérben a j-t hiátustöltőnek érezték és elhagyták (feér); később viszont a hiátust h-val töltötték ki. Ez azonban igen korán megtörténhetett, hiszen a fehér első – legendás – felbukkanásakor, az 1055-ös Tihanyi Alapítólevélben már így szerepel: feheru(uaru rea meneh hodu utu rea) 'Fehér(várra menő hadútra)'.  
> Az érdekesség kedvéért jegyezzük meg, hogy a finnugor alapnyelvre még két 'fehér' jelentésű színnevet rekonstruálnak, de mindkettő szintén bizonytalan. Az egyiknek csak a finnségi nyelvekben és a mariban van biztos tagjuk, a mordvinban és a lappban bizonytalan. A magyar, ha ide tartozik, akkor a villám, világ ~ virág (eredetileg 'fény'), virul, virrad szavakkal kapcsolódhat. A másik etimonnak csak a mariban és a mordvinban van biztos tagja, a finnségi és a hanti megfelelők bizonytalanok. De ez még mindig semmi, mert a finn-permi ágon van még egy 'fehér' jelentésű szó: ennek ma csak a komiban és a számiban van képviselete.  

Bakos Attila A Duna Evangéliuma című könyvének 126. oldalán írja (forrását nem ismerem), hogy fehér sumerul `faer` lenne\[?\]. A hausa nyelvű `feri` = fehér szóról másutt volt szó.  
Bakos Attila könyvének 233. oldalán megint egy leellenőrizhetetlen egyiptomi szót, bizonyos Fa-ha-ru-t hoz, mely jelentése Fe-hér/Fe-jér lenne, a fehér szín s egyben a rangosabb Dél-Egyiptomi királyság korona őse. A fehér szín szakrálisan a legtisztább spiritualitás szimbóluma, analógiás jelentése Fej-Úr azaz Fő-Úr a képírásban. Magyarul nem tudó nyugati tudósok fordításában Fáraó ([[P/Pharaoh\|pharaoh]]).  
A Fej-Úr értelmezését, képírásos módját illetően viszont elfogadhatjuk a gondolatmenetet, tekintve, hogy mindenütt a ([[K/Kutya\|kutya]])fej a főség kifejezője.  

A Színek a Fényekből erednek, összességük a Fehér, írja Molnár V. József nyomán Péterfai János.  

#### René Guénon írja:  

> Each of these reflects one of the colours of the rainbow. The overall synthesis of these colours is white, which is universally attributed to supreme spiritual authority.  
> —  
> Ezek mindegyike a szivárvány egy-egy színét tükrözi. E színek átfogó szintézise a fehér, amelyet általánosan a legfelsőbb spirituális tekintélynek tulajdonítanak.  

Kolumbán Sándor azt írja, a fehér szín felbontásakor az első eredő szín a [[V/Vörös\|vörös]]. Elképzelhető, hogy ilyen tudással eleink is rendelkeztek? A FÉR és VÉR szavak alaki azonossága mindenesetre ezt tükrözi. A vérben is vannak fehér vérsejtek.  

Amit Jankovics Marcell ír a témáról ([[Q/Quartz\|quartz]] címnél is szerepelt):  
> A kvarc mint "megszilárdult fény" Ausztráliától az Amazonasig a Nap és az ég kristálya a sámánisztikus hiedelmekben. Nyilván azért, mert színtelen lévén, nemcsak csillogva veri vissza, hanem meg is szórja, azaz felbontja a fehér fényt a szivárvány színeire, amire egyébként csak a Nap képes.  

#### Tomory Zsuzsa Ősmagyar imádságaink 3. rész...

...című az Ősi Gyökér 2021/1. sz. megjelent cikkében írja:  
> A fehér rózsa mindenkor magyarok Nagyboldogasszonyára emlékezik. Későbbi, hun befolyás hatására a vándor hunok az égi vándort választották jelképül, s egyúttal színeit is: a hold ezüst-fehér ragyogását és az ég kékjét.  
> Kisasszonyuk s leányaik pártáján holdvilágos éjszakák harmatcsöppei rezegnek, melyek a legkisebb érintésre is lehullanak, megsemmisülnek, ezzel jelképezve szüzességüket. Az örök szüzesség viszont terméketlenséget is jelent, s közösségi szinten a halállal egyenlő. Jól tudták, hogy a Hold maga is terméketlen, holt égi test, s egyúttal a Halál jelképe is volt. Virágja a szűzi fehér liliom. A liliom gyakran már nem fény jelkép. Érintése hideg, mint a halál. A V.1:139 ima Jézus halálát a következőképpen fejezi ki: "Liliommá tették..."  
> Ugyanezen gondolatkörbe tartozik a hideg érintésű fehér márvány is. Koppány földjén a fehér a [[G/Gyász\|gyász]] színe is, mind e mai napig. Természettani magyarázata talán az, hogy a fehér szín a fényt visszaveri, tehát jelképesen már képtelen az élet befogadásra.  