---
{"dg-publish":true,"permalink":"/K/Kapa/","title":"Kapa","created":"2025-07-07T16:38","updated":"2025-07-07T16:39"}
---


# Kapa

#### Magyar Adorján Kérdések...  

...című könyvében írja:  
> Véletlen-e az, hogy a magyar kap, kapni, megkapni, elkapni – megfogni, megragadni azonos az olasz `chiappare` (olv. kiappare) – megfogni, megragadni igével? Hogy kap igénk igazi ősszavunk, eléggé bizonyítják `kapocs` és [[K/Kampó\|kampó]] szavaink, amelyek a megragadás, megkapás fogalmával legközvetlenebbül függnek össze, sőt, világos, hogy kapa szavunk is ezek közé tartozik, mert tudjuk, hogy a legősibb kapa az egyszerű kampós faág és a szarvas agancsából készült kampó volt. Ha pedig kapálni igénk a kapa szóból képeztetett, honnan származik akkor a szerb-horvát `kopati` – kapálni, holott hiszen a kapa szerb-horvát neve `motika`? Másrészt a magyar kapa szóra nem meglepően hasonlít-e az olasz `zappa` (olvasd: cappa) – kapa, amely olasz szó az olasz `chiappare`, tájszólásos `ciappare` (kiappare, csappare) – kapni, megkapni, elkapni szóból éppúgy származik, mint a magyar kapa szó a magyar kapni, kapkodni, kapdosni szavakból?  
> \[...\]  
> A magyar [[A/Ág\|ág]] szó teljesen ősegyszerű szó, s emellett ősszónak tekinthető még azért is, mert olyan természeti dolgot jelöl meg, amellyel a legrégibb korokban az ősemberek is foglalkoztak már, különösen pedig akkor, amikor tehát az ágat vagy szarvasagancsot a legelső földművelő eszköz, azaz kapa gyanánt kezdték használni, bár megjegyzendő, hogy kisebb fa vagy csontkampóval mint halászhoroggal már ennél régebben is foglalkozhatott. Hogy pedig a legősibb halászhorgok fa, és csontkampók voltak, azt ethnographusaink jól tudják, mert például a magyar nép is ilyen horgokat napjainkig használ. Ha azonban mindez így van, úgy nem világos-e, hogy a magyar ág és agancs szavak a magyar akaszt, aggat, valamint a finn `onke` = horog, kampó szavakkal függenek össze, sőt, nem kell-e azt következtetnünk, hogy akad, akaszt szavunk is eredetileg agkad, agkaszt, ágkaszt alakúak voltak? De honnan származik akkor a görög `agkisztron` = horog, `agkütosz` = horgas, `agkon` = görbeség, hajlottság, honnan a német Angel, Anker = horog, horgony szavak? És mindezekkel nincsen-e összefüggésben a német `ackern` = szántani szó, mikor hiszen tudjuk, hogy a legrégibb ekék csak kampós faágak voltak, aminthogy azt egyiptomi ábrázolatokon is igen jól láthatjuk. Másrészt a régi boronák is, amint azt ethnographusaink szintén tudják, nem csupa egymáshoz kötözött kampós faágakból, vagy pedig szarvasagancsokból készültek-e? Miért nevezi tehát a német a boronát ma is `Egge`-nek?  
> Vajon pedig mindezekkel a földművelés és földművelők `agro`, `agricola`, `agrestes`, `agronom`, `Acker`, `ackern`, továbbá a magyar ugar, régiesen igar, s az ezzel azonos jelentésű szumir `agar`, föld jelentésű `igara`, és szántóföld jelentésű akar szavak, valamint fajunk régi ugor, ugar, ungar neve nem függ-e össze? Vajon igaz-e, hogy ugor, ugar, azaz magor vagy magyar őseink a földművelést éppen a hegyek között kecskenyájakat legeltető szláv, és az őserdőkben vadászó életmódot folytató germán népektől tanulták? Nem én, hanem a germán tudósok állítják, hogy a germán név kelta eredetű, és erdei, erdőlakó értelemmel bír. (Mayers lex. 1897 Germ.) Nem sajátságos-e tehát, hogy viszont törökül `orman` – erdő?  

A szerb-horvát `kopati` egészen megegyezik a kovácsol, kalapál jelentésű szláv `kovati` szóval is.  

Magyar Adorján Csodaszarvasának 44-45. oldalán szól az [[A/Aga\|aga]] szerszámról, mely kapaként használtatott.  

Ami név elemzését illeti, Péterfai János írja:  
> A Kapa két szava a Ka és Pa. A Pa a Fa, amibe követ illesztettek, ez a Ka. Így alakult ki a Ka-Pa, amiből ered a Kap ige, ami Fej is, ebből a latin `Caput` és még sok szó.  
- Ez nagyon érdekes és pontosnak tűnő elgondolás, levezetés.

Másutt:  
> A Ka-Gán Ka előtagja Fő, Magas, mint Ka-Sza, Ka-Pa, Ka-Pu és egyéb szavainkban.  
- Véleményem szerint a [[K/Kagán\|kagán]] a kán széthúzása.

Nem elképzelhetetlen, hogy a [[K/Kampó\|kampó]] szónak orrhang nélküli változatáról van szó. Még akár csillagmitológiai-szakrális geometrikus szó is lehet.  

## Alternatív levezetése

Mi lenne, ha a kapa csak [[A/Apa\|apa]] k-előtétes változata lenne, azon az alapon, hogy [[I/Ív\|ív]] szavunkkal kapcsolatban is felmerült, hogy már a magyarban és magyarutód nyelvekben [[F/Flexió#^p3kgqp\|h/k-előtétes változatai]] jöttek létre?  