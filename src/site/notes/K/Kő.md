---
{"dg-publish":true,"permalink":"/K/Kő/","title":"Kő","created":"2024-05-08T13:48","updated":"2025-07-26T21:32"}
---


# Kő

#### A Czuczor-Fogarasi szótár adata:

> A magyarban is módositva kü v. kű, mint Ös-kö, falu Veszprém megyében. Nevét vagy azon kemény tompa hangtól vette, melylyel az ütést viszonozza, vagy benne mindkét hangnak saját értelme egyesűl, minthogy a k hajlót, görbét, az ő hang pedig sűrüen összeszorult tömeget jelent, mint a köt, töm, tömör, több stb. szókban.  

#### Péterfai János írja:

> Amerikában a [[T/Teotl\|Teotl]] azték szó Istent, vagyis Tent jelent. Teo a szógyök, Köves, Tartós, Hatalmas a jelentése. Sokáig kövekből faragtuk a szobrokat is, a fémek beszennyezték az alkotást, kivéve az aranyat. A Tl főnévképző, a Teo-Tl jelentése Istenség. A Kő \[lásd még [[K/KU\|KU]]\] az aztékoknál Isten is, ami a bálványok isteni tartalmára is rávilágít. A bálványokat sokáig kövekből faragták. [[M/Mózes\|Mózes]] is kőtáblákról beszél. Így az angol [[S/Stone\|Stone]] (Kő) szó Isten értelme jobban érthető. Sok kő jelentésű szavunk fogalmában jelen van az isteni fogalom. Aztékok érkeztek a titokzatos Aztlán országból Mexikó (Mehiko) középső völgyébe. A Nahua nyelvcsoporthoz tartozó nyelvet beszéltek, mint a völgy többi törzse.  
> \[...\]  
> 
> Földanya Isten, akinek Csontjai a Stone-ok[^1]. Csont és Stone azonos szerkezetű szó. Továbbá az [[I/Isztán\|Isztán]] is Kő, mint a Csont is Kő a testben, a halál után a csontok megkövesülnek. A magyar nyelv ötven szónál jóval többet használ a föld különböző neveire. Mivel a Földanya őseink szemében élő és női személyiség volt, testének a felépítésében a Kövek alkották a Csontokat, a Stone tehát a Földanya Csontja, Isteni megnyilvánulása. A hegyek a Földanya csontjai, a talaj, mező és egyéb változatok már nem a Földanya csontozatára mutató nevek. Kő szavunk nem általában Isten, hanem kifejezetten a Földanya isteni neve, több változatban is megismerhető. A Csont a Szont, vagyis Szent, a Szton a Szont rontása.  
- A kő és a csont fogalmainak összefüggésére mutat rá, hogy a szlávban is `koszt` = csont, mint [[C/Csontváry Kosztka Tivadar\|Csontváry Kosztka Tivadar]] nevében is.

## Hasonló idegen nyelvű szavak

#### A Czuczor-Fogarasi szótár adata:

> Rokonok hozzá a sínai `kia` (quidam lapis pretiosus), `keu` (lapis gemmae inferior), `kiái` (quidam lapis niger; sceptrum quoddam lapideum), `kueu` (lapis gemmae similis), a finn nemzetségi: `kiwi`, `käw`, `kew`, `kű`, `ku`, `kow`, `keu`, `koch`; a nyúgoti kaukázi `kau`, `kauch`, és a szláv `kamen`.  



#### Magyar Adorján Ősműveltség...  

...című könyvében írja ([[K/Köveszt\|köveszt]] címnél álló bevezetés után folytatjuk itt; a második része [[E/Etymon\|etimon]] és más címnél is szerepelt):  
> A kő: kemény, amiért is az általa okozott ütés ko, ku-szerű hangot ad. Világos tehát, hogy kopog, koccan, koppan szavaink hangutánzó szavak, és ko = kő szavunkkal közös eredetűek. Eszerint azonban a latin-olasz `percussio`, `percuotere` és `cozzare` (perkusszio, perkuótere, koccáre) = ütés, ütni és koccanni szavak, továbbá a szláv `kucati` = kopogní szavak is a ko és ku ős-szavunkra vezetendők vissza.  
> Mivel az ősember, aki a rezet, vasat még nem ismerte, a követ a keménység fogalmával természetszerűen azonosította, éspedig jogosan, mert hiszen a gyémánt is kő, és ezt ma is a legkeményebb anyagnak ismerjük. Kétségtelen tehát, hogy a magyar [[K/Kemény\|kemény]] szó is a kő szavunkból keletkezett. De ez fejti meg a szláv `kamen` = kő szót is, amely azonban már kéttagú szó lévén, csakis az egytagú kő szó származéka lehet, illetve tehát a kő legfőbb sajátságát megjelölő kemény szavunkból alakult.  
> Az igazi ősszavak ugyanis mindig egytagúak, mivel egyszerű hangadásokból keletkeztek, és természetesen mindig olyan dolgokat neveznek meg, amelyeket már az ősember is ismert, vagyis olyanokat, amelyek a természetben fordulnak elő, mint például kő, főld, víz, fa, fú stb., stb. Mihelyt tehát valamely szó többtagú, akkor az csakis valamely egytagú ős-szó származéka lehet. Eszerint kétségtelen, hogy nemcsak a szláv `kamen`, hanem a finn `kive` = kő szó is a mi kő szavunk származéka. Ugyanígy a magyar kova szó is, amely azon jellegzetesen kemény kőnemet nevezi meg, amelyből az ősember, és mindenesetre a kunok ősei is szerszámaikat és fegyvereiket készítették volt. Ezt igazolja azon tény is, hogy a finn nyelvben `kova` \[kovan\] = kemény, amely szó a mi kova szavunkkal teljesen azonos. Hogy azonban őseink kő, ko vagy ka szavunk továbbképzéseiben nem csak v hangot ejtettek (kova, kavics, köves, kövecs), hanem h hangot is, bizonyítja például az is, hogy Békés megye magyarsága kova szavunkat ma is koha-nak ejti (Lássad: Herman Ottó: "A magyar pásztorok szókincse". Budapest, 1914. 215 oldal.)  

Hasonló utóbbiakhoz a japán `kabe` = fal, mely akár kőből épült is lehet.  

A [[K/Kutya\|kutya]] címnél is említett perzsa és hindi `kuh`, `koh` = hegy szavak eredetét lásd [ezen Wiki oldalon](https://en.wiktionary.org/wiki/%DA%A9%D9%88%D9%87), ahol a `kova` szavunknak megfelelő óperzsa `kaufa` = hegy szóra vezetik vissza.  

Az [ezen](https://dictionary.swodli.com/) szótárban talált, hegy szóval is egyeztethető dakota `ḣe` = hegy jelentésű, de a hasonló `he` = szarv, agancs is jól megfér a hegy jelentéssel.
{ #250529}


## Kőemlékek és bálványok

A fentiekhez hasonló egyúttal [[K/Kép\|kép]] szavunk is, ahol szintén szó esett kőről.  

#### Kállay Ferenc A pogány magyarok vallása...

...című könyvében sokat szól bálvány és [[K/Kép#Fakép\|faragott kép]]ek témában. Egy passzusa betil-kövek kapcsán [[K/Kaba\|Kaba]] címnél szerepelt. Ami ide tehető:  
> Hogy a hunnusok kőoszlopokat emeltek megholt vezérjeik emlékére, azt Thuróczi is irja. ([Lásd 101. old.](zotero://open-pdf/library/items/DFI47XPY?page=101&annotation=8IRCHUF2))  
- De a keresztény egyház sem tiltja ma sem – lásd temetők sírjait.

Lásd még témát [[K/Kunbaba\|kunbaba]]. [[C/Cromlech\|Cromlech]] Tomory Zsuzsa szerint "köremlék".  

Lásd [[S/Stone\|stone]]. Lásd még továbbá [[E/Eskü\|eskü]].   
Lásd még [[K/Kovács\|kovács]] és [[K/Köveszt\|köveszt]].  
  



## Lábjegyzetek

[^1]: Lábjegyzet:  
Az ötletet akár Ipolyi Arnold Magyar mythologia című könyvének 388. oldaláról vehette, ahol kozmogóniai képletekről volt szó.  