---
{"dg-publish":true,"permalink":"/K/Kalap/","title":"Kalap","created":"2026-02-09T18:19","updated":"2026-02-09T18:20"}
---


# Kalap

#### Péterfai János írja:

> Kalap szavunk Kal-Ap formában Nagy-Ház, a kalap a fejünk felett eszerint ház.  

A [[H/Ház\|ház]] pedig az ég. A kalap, mint az [[U/Üst\|üst]], [[V/Vályú\|vályú]], [[D/Dome\|dome]], stb. mind égjelkép, sőt, már maga a fej is (amire a fejfedő kerülhet) a szellemiség helye, ami legközelebb van az éghez.  



Megfelel neki a több helyen említett orosz `голова` = fej, litván `galvà` = fej; vezető szó, továbbá a vezető fogalma kapcsán mondjuk el, hogy nyilván a kutya arab nevén keresztül eredő [[C/Caliph\|kalifa]] is ide tartozik, azaz a kalap alapfogalmában ugyanúgy a fő, fej van meg, ahogy a [[C/Cap\|cap]]/[[S/Sapka\|sapka]] is fejet jelentő K-P/K-B vázú szavakkal azonos.  

A szlovák `hlap` = férfi kapcsán is erre (téridőbeli helyre) gondoltam előbb, de az [ezen](https://en.m.wiktionary.org/wiki/Reconstruction:Proto-Slavic/xolpъ) oldalon taglaltak és a felhozott jelentések alapján a kalapot viselő (paraszt) adja a férfi jelentést. Amennyi rokonítást ott felsoroltak...éppen a leglogikusabb, a magyar `kalap` maradt ki. Persze az is lehet, hogy a [[H/Help\|help]] szó főnévi jelentésével közös – afféle jobbágy jelentésre mutató – eredete van.  

[[C/Chador\|Chador]] és [[K/Kendő\|kendő]] címnél volt szó fejfedőről.  

#### Supka Géza Kalandozás a kalendáriumban...

...című könyvéből ami ide tehető:  
> Az a sok hűhó, amit az ember a fejfedőjével kapcsolatban elkövet, természetesen kihatott magának a fejfedőnek a formájára is, amelyet szintén a maga hatalmi eszmevilágába iktatott be. Gondoljunk csak a görög eredetű marseille-i halásznép vörös "frígiai" sapkájára, amely a francia forradalom idején lesz állami szimbólummá, s azóta is egyes államok főhatalmi jelvénye maradt. Hiszen a francia nemzet bájos jelképét, "Marianne"-t el sem tudjuk másként képzelni, mint ezzel a frígiai sapkával a fején. De az újabb korok még egyéb szimbolikus fejfedőkkel is megismertettek bennünket. Emlékezzünk csak a fordítva feltett matrózsapkákra vagy az ugyanígy feltett micisapkákra. A polgárosztálynak szimbolikus jelképévé lett a múlt század közepe óta a kürtőkalap. Ám a fejbefedés módja még a katolikus egyházban is hierarchikus, vagyis hatalommegosztási ceremóniára adott alkalmat. A pápa az egyházkormányzásban társainak, a bíborosoknak, külön követ útján elküldi vörös párnán a bíborosi kalapot. Az egyházi rangokat címerképekben a nagy karimájú papi kalapokról lefüggő álladzó kötélen lévő bojtok száma jelzi. A nagyobb templomok mellett az illető templom gondozásával megbízott pap hatalmának jeléül "cappelta" (kápolna) volt, amelyben a "cappellanus" (káplán) őrizte a papi hatalom szimbólumát, a "cappá"-t. Csak mellékesen jegyezzük meg, hogy bizonyos szerzetesrendek is külön rendi szimbólumként viselik a csuklyát, a "kapucni"-t (kapucinusok), amelyet a maguk rituáléjának megfelelő alkalmakkor, főként az ima világtól elzárkózásának idején, a fejükre vonnak.  
- A fejnek lepellel, illetőleg halottas lepedővel való beborításáról lásd még [[C/Chador\|chador]].

## Kalapemelés

Supka Géza adatsora ez is:  
> Bevallhatjuk, hogy alapjában véve a kalapemelésnek nem sok értelme van. Hiszen ugyanilyen jogon kabátunkat is levethetnők, ha találkozunk megtisztelendő embertársunkkal, vagy zsebkendőnket kihúzhatnók a zsebünkből, s meglengethetnők előtte, esetleg cipőnket vagy papucsunkat húzhatnók le tiszteletünk jeléül. S hogy ez a ceremónia csakugyan kezd a jelentőségéből veszíteni, az mutatja, hogy a különböző modern hadseregekben már megelégszenek a kalap (illetőleg: sapka) szegélyének tisztelgésszerű érintésével, mint ahogy Amerikában a polgári rétegek is mind sűrűbben fordulnak a köszönésnek ehhez a leegyszerűsített formájához (igaz viszont, hogy éppen az amerikai nagyvárosokban kapták fel azt az értelmetlen divatot, hogy ha egy liftben harminc férfi, de akár csak egyetlen nő is utazik, akkor mind a harminc férfi, akiknek legnagyobb része nem is ismeri az illető hölgyet, egyszerre lekapja a fejfedőjét).  
> Nem hiába alkalmaztuk azonban feljebb a kalapemelés esetleges pótlékául a kabátlevetést vagy cipőlehúzást. A kalapemelés ugyanis – pars pro toto – a levetkőzést szimbolizálja: meghódolásom jeléül mezítelenre vetkőzöm a hatalmasabb előtt, s ennek a rítusnak aztán, itt külön nem taglalandó, értelme is van. A hatalmasabb úr kegyesen megelégszik azzal, hogy ne az egész testemet, hanem csak a fejemet [[M/Meztelen\|meztelen]]ítsem le előtte, s ezzel jelezzem, hogy kész vagyok fegyvertelenül, páncél nélkül, sőt akár egészen ruhátlanul is magamat a rendelkezésére bocsátani.  
> Ebből a szimbolikus cselekményből aztán az emberi hatalomvágy egész külön színházat fejlesztett ki. A spanyol grand, aki az uralkodó "unokatestvére" (vagyis ősi törzsfelfogás szerint ugyanazon klán tagja), felhatalmazást kap arra, hogy a király jelenlétében fenntarthassa a kalapját. Ebből ered aztán az az angol szokás, hogy a képviselők a parlamentben – ennek szuverenitása jeléül – fejükön tarthatják a köcsögkalapjukat. Ellenben Albrecht német király svájci helytartója, Gessler Hermann, 1307 körül megköveteli – a 14. századi legenda szerint –, hogy a szabad svájci polgárok hódolatuk jeléül ne csak a helytartót saját személyében, hanem annak póznára tűzött kalapját is megsüvegeljék. Amiből aztán, ugyancsak a legenda szerint, kifakad a svájci kantonok szabadságharca.  

> [!note] &nbsp;
> Mongóliában, ha vendégségben leveszed és leteszed a fejfedőd, azt jelenti, otthon érzed magad. 