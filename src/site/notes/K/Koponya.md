---
{"dg-publish":true,"permalink":"/K/Koponya/","title":"Koponya","created":"2023-11-05T03:00","updated":"2025-07-12T00:31"}
---


# Koponya

#### Péterfai János írja:

> Kupa szavunk igen rejtélyes eredetűnek tűnik. De nem rejtélyes, ha szigorúan ragaszkodunk a logika törvényeihez. Valódi eredete a Ku és a Pa szavakhoz kötődik. Ku a Száj, Pa a Főség, Fője, tehát a Ku-Pa a Száj-Fője. Ebből a Kupából őseink ittak, mindenféle italt. A Kupa szoros kapcsolatba került a Koponya szóval. Egyes hun, vagyis magyar származású uralkodók, ellenségük koponyájából csináltattak ivókupát, ami azt is feltételezi, hogy a hun uralkodók ellenségeik koponyájából készített ivókupákból ittak volna, vagy csak díszként tartották ezeket a kupákat a családi díszhelyeken.  
> A Kupa, mint Koponya, összefügg a Fejjel. Mert a Koponya alapvetően nem rokon a Kupa (Ku-Pa) szóval, de annyiban igen, hogy a Ku jelent Szájat és Követ. A Koponya helyesen Ko-Po-Nya szótani elemekből áll. Kő-Fej-Ház a helyes jelentése. Amikor a magyarok megtanulnak magyarul, nem lesz, aki nekik ellen állhatna a nyelvükben. Mivel a Kupa és Koponya szavaink akár ötvenezer év óta is léteznek, a belőlük kiágazó szavak megjelenése sokkal rövidebb időre szabható. Egyértelműen a Kap és Kop szavainkra utalok, amelyekből igen terjedelmes szócsoport fejlődött ki utódnyelveinkben. A latin `Habeo` is a [[K/KAP\|Kap]] magyar ige származéka, ezért az összes indoeurópai szó, amelyet a Habeo szóból vezettek le, mind a magyar Kap igéből ered.  { #31vx84}


Ahogy [[K/Koppány\|Koppány]] címnél írtuk, koponya lehet Kop-Ana értelmű, mely egészen hasonló a [[K/Korona\|korona]] névhez is, de leginkább lényegét tekintve: a fej/koponya a szellem háza, ahogy a kupa is ezért vethető össze azzal a – szatemes párjaként értelmezhető – [[S/Szoba#Szoba szakrális geometrikus értelmezése\|szoba]] szóval, amelynek szakrális geometrikus értelmezést adtunk (ahogy a rokon alakú [[Z/Zsúp\|zsúp]] szónak is).  
Kop-Anya akkor az Ég Kupájának felel meg, annyi különbséggel, hogy a koponya egy teljes gömb, a kupa félgömb.  
És ha már kupa, Kandra Kabos Magyar Mythologia című könyvének (a PDF) 242. oldalán szól a `kaponya` nevű ivóedényről: sokatmondóan tölgyből (is) készül.  

Ipolyi Arnold Magyar mythologia című könyvének (a PDF) 444. oldalán szól az indiánok skalpjairól, szkíta párhuzamairól.  
A 447. oldalon pedig a hindu [[S/Siva\|Siva]] isten koponyás nyakdíszéről (ember, ló és tehén koponya).  
Magáról a szóról a 451. oldalon szól.  

#### Magyar Adorján Kérdések...  

...című könyvében írja (a téma bevezetését lásd [[D/Domb\|domb]] címnél):  
> Tudjuk, hogy a mogilákból, tumulusokból fejlődtek azon, néha igen nagy, kupolás, vagy néha kápolnaszerű síremlékek is, amelyek a törököknél máig is `gumbesz`, `gumbaz` nevet viselnek. Tudjuk már azt is, hogy a [[G/Gömb\|gömb]], [[G/Gomb\|gomb]], vagy gumbesz szavak egyúttal a göb, gubó szavainkkal is összefüggenek, márpedig nyelvünkben [[K/Kúp\|kúp]], [[K/Kupac\|kupac]] is halmot, dombot jelent, honnan származik a cseh `kopec` – halom, kupac, domb szó, holott hiszen a belső-ázsiai törökben is `gombesz`, `gumbaz` ugyanazt jelenti?  
> A magyar `kupak`, török `kapak` szavak, bár szintén domború valamit jelentenek, de egyúttal a belül üregességet is kifejezik, ami aztán megmagyarázza a kupa – ivócsésze, `kobak`, `kabak` – tökféle, amelynek héjjából régen ivóedényt készítettek, `koponya`, `kaponya` – emberi, állati koponya, amiből pedig régen ivócsészét szintén szokás volt készíteni, sőt, tudjuk, hogy kaponya, koponya népünk nyelvén ivócsészét máig is jelent, míg viszont Erdélyben az emberi vagy állati koponyát nevezik kupának. Honnan származik tehát a latin-olasz `coppa`, `copa` – ivócsésze, és a német `Kopf`, latin-olasz `capo` – fej, koponya? Ugyancsak a magyar `kupak`, török `kapak`, `kapanak` – befedni, borítani szavak már a takarás, borítás fogalmára is átvezetnek. Honnan származik az olasz `coprire` – befedni szó? Úgyhogy ezen kúp, kupa, kupak szavak egyúttal a tumulusok, gumbeszek, kápolnák gömbölyű, azaz hólyagra emlékeztető kupoláira is reá kell vezessenek. Honnan származik tehát a latin `cupola` szó, holott hisz a régi magyarban hupolag – hólyag? Honnan a latin-olasz `capella`, `capanna` – kápolna, kunyhó szavak? Nem kételkedem abban, hogy `kápolna` szavunkat újabban a latinból vettük vissza, ami azonban semmit nem változtat azon, hogy a szót a rómaiak mégis Itáliába szakadott őstörzseinktől örökölték.  
- Kápolna kapcsán lásd saját gondolatokat is [[C/Chapel\|chapel]].

A ló- és kutyafej, azaz a ló- és kutyakoponya hasonlóságáról legutóbb [[G/Göd\|Göd]] címnél is volt szó ([[K/Kuda\|kuda]] egyes nyelveken ezért is jelenthetne lovat). [[S/Skull\|Skull]] = koponya címnél pedig arról, hogy a kutya koponyája lehet. [[S/Skol\|Skol]] is lehet koponyákkal kapcsolatos.  
A kopasz és koponya, valamint a gyúl és a hull (halál) fogalmak kapcsolatáról szó volt [[C/Callow\|callow]], [[G/Golgotha\|Golgotha]] és [[S/Skull\|skull]] címnél.  

[[L/Lélek\|Lélek]] címnél írottak alapján értjük meg, miért volt fontos a koponya:  

#### Nagy Róbert Hol van a kutya elásva...  

...című cikkében (Az Ősi Gyökér 2007/1. számának 76. oldalán) az áldozati ebekről szólva az írja hogy az állat lelkét a koponyában képzelték volna el ([[K/Kutyaáldozás\|kutyaáldozás]] cím bevezető címet viselő könyvében is szerepelt):  
> Ismert szokás a középkori Magyarországból, hogy a halotti torok áldozati állata volt a kutya. A halott lelkét az ég és a föld között a kutya kísérte el.  
> Kutyák és farkasok végtagjait, testrészeit (leginkább valamely koponyadarabját – hiszen az állat lelke abban lakozott \[az nem lélekszékhely, hanem azon át távozhat a halál után\]) gyógyító eszköznek, vagy rontást távol tartó amulett készítésére használták fel.  

Varsa Mátyás A legrégibb magyar mítosz című tanulmányában írja, hogy a hit szerint az árnyéklélek – tehát az [[I/Íz\|íz]] \[vö. [[E/ÉSZ\|ész]]\] – a fejben lakik.  
Fentebb, Rostás László cikkében is azt olvastuk, hogy Árpád idejében a magyarok szabadlélek tisztelete oly erős, hogy bármit odaadnának fogságban kivégzett vezetőjük fejéért, mely a szabadlélek helye.  

#### Kállay Ferenc A pogány magyarok vallása...  

...című könyvében írja:  
> James Tod Barolliban Indiában leírván Siwa istenasszony templomát, annak szobrát is körülményesen leírja; bal kezében kehelynek készült ember kaponyát tart, melyből a megölt ellenség vérét issza, mire számosak a példák India történeteiben, mely alkalommal Hammer figyelmeztet a hason longobard s persa szokásra, hogy e nemzetek fejei is drága kövekkel kirakott, s aranyba foglalt kaponyákból ittak ünnepélyes alkalommal, mint Alboin a longobard fejedelem és Ismail Schah, ez utólsó az Uzbeg chán Scheibel kaponyáját használá e czélra. (Gesch. der osman. II. 393. és Wien. Jahrb. LXV. B. p. 89—91.) Kura pecsenég fejedelem is 972 megölvén Dniepernél az orosz Swiatoslavot, annak kaponyáját kehelynek használta, mint Alboin a Konemundét. (Nikon. Chronik. B. 1. 60. s Hammer die goldene Horde p. 439. seq.) ([Lásd 123. old.](zotero://open-pdf/library/items/DFI47XPY?page=123&annotation=ZG7FDE5I))  

Lásd még a mesei boszorkány háza kerítésének karóira tűzött koponyákról [[K/Karó\|karó]] és [[G/Golgotha\|Golgota]].  
Falvay Károly Nagyboldogasszony című könyvének 311. oldalán esik szó a Szépasszony ellen használt lókoponyáról.  
Lásd még előtagját [[K/KOP\|KOP]].  

## Görög κῆπος szó

[[H/Hegy#Nem egyértelmű eset görög κῆπος\|Hegy]] címtől tettem végül át ide ezt a szót.  

Az ismeretlen eredetű, talán pre-indoerópai görög `κῆπος` (képosz) = kert, gyümölcsös jelentésű szó azért érdekes, mert lehetséges, hogy a kert jelentés egy hegyet vagy fejet/tetőt jelentő szó nyomán jön létre az alapján, hogy a Világhegy tetején vagy a világóriás feje tetején kert szokott lenni (lásd Gulyás Péter Pál Az Ádámcsutka című könyvének idevonatkozó részeit). Lám, az [ezen](https://en.wiktionary.org/wiki/Reconstruction:Proto-Slavic/kopa) rekonstrukciós oldalon fellelhető szláv szavak kapcsán is jól hasonlított a nyelvészet (Gemini adata):  
> Lehetséges, bár szemantikailag távoli rokonként néha megemlítik a latin `campus` (mező, síkság) szót vagy szláv szavakat, mint a `kopá` (halom), de ezek kapcsolata a görög szóval vitatott. A szó jelentése az ógörög kortól kezdve lényegében változatlan maradt, mindig is a termesztett növényekkel beültetett, gyakran bekerített területet jelölte.  

Könnyen lehet, hogy itt semmi másról nincs szó, mint – egyébként Péterfai János szerint a latin `caput` = fej eredetét képző – [[K/Kapa\|kapa]] szavunkról, minthogy kapálni kell a kertben. De tételezzük fel, hogy valamilyen szakrális geometrikus, mítoszi háttere van a szónak: a hegy az édeni hegy, mely tetején kert van (aranyalmafával vagy négy folyóval vagy akármivel).  
A tető pedig a fej ([[K/Kobak\|kobak]], [[K/Koponya\|koponya]]), és hasonló szavak a szemita nyelvekben is megvannak: `kipa` = zsidó fejfedő, továbbá lásd még a [[C/Cover\|cover]] címnél taglalt arab szavakat.  
Az imént említett, Gulyás Péter Pál könyveiben is említett Golgota képzet (koponyahegy) nyomán eredet a szó. Maradjon akkor itt.  