---
{"dg-publish":true,"permalink":"/K/Kagyló/","title":"Kagyló","created":"2026-02-09T17:01","updated":"2026-02-09T17:02"}
---


# Kagyló

A kagyló Kad-Lu/Kád-Lu felbontásban Háza a Fénynek. [[K/KÁD\|Kád]] alakú is, hiszen ilyen kagyló formákra vájták ki.  

> [!check] &nbsp;
> Vegyük észre, hogy a kagyló szó szerint gyöngyház, azaz fény-háza értelmű. Még az arab `lulu` = gyöngy (lua-lua-nak ejtik, ahol az 'a' olyan, mintha 'h' lenne vagy egy levegővétel; szépen mutatja, mit is jelent [[L/LU\|LU]], fényt) szó is telitalálat benne.  

Az arab `mahar` = kagyló, osztriga [[M/Magyar\|magyar]] szóformánkból való eredetéről ott volt már szó. Közben, mint kiderül, a gyöngyház jelentésű [[N/Nacre\|nacre]] is éppen ilyen magyar eredetre megy vissza, M>N váltással (M-N változásról [[N/Nature\|nature]], [[N/Nagar\|naggar]] és [[N/Názáret\|Názáret]] címnél is volt szó ugye), mint az arab `mahar`.  

#### Péterfai János...  

...így gondolkodik:  
> A Kagylók nevében a Kaj és Ló neveink ismerhetőek fel. Fejük nincs, de némelyik tud ugrálni két héja csapkodásával, másoknak meg egy sor szeme van, amivel látnak. Fura élőlények, de sikeresek. A Kaj a Kajlás, Hajlás neve, ami a héj alakjára vonatkozik. A Ló ebben az esetben Lény, nem Ember. Kajló alakú a kagyló, ez nem vitás.  
- Tény, hogy egy fontos névben több értelmet is találhatunk, ahogy a [[M/Magyar képrejtvények\|magyar képrejtvények]] címnél is szóltunk róla.

#### Magyar Adorján írja:  

> A [[K/Kalán\|kalán]] szó kagylószerű medencét és vizet, nedvességet tartalmazó mélyedést, tehát nőiséget jelent, ugyanúgy mint a kún szócsoportbeli [[K/KÁD\|kád]], [[K/Kút\|kút]] és [[K/Kátyú\|kátyú]], amelyek szintén hosszú magánhangzósak és vizet, nedvességet tartalmazó mélyedést jelentenek. Kátyú olyan kisebb gödröt jelent amelyben víz avagy sár van. De következtethető ezek szerint még az is, hogy nyelvünkben a kalán szó régen még a kagyló szavunk is csak irodalmilag elrontott és elterjesztett szó, de amely eredetileg káló, kálló, kájló és a hosszú a hangnak h-hangosítása által káhló, kahló avagy csak káhl de talán kahál alakú is volt.
{ #so9fk7}

- Ezen passzusa [[C/Clam\|clam]] szónál is szerepelt.

Majd még [[S/Shield\|shield]] címnél Magyar Adorján írja:  
> A német `Schild` (sild) pajzs értelmű szó régi germán alakja `skuld`, `sköld` (szkuld, szköld) volt és tehát átmeneti szóalak volt a körös és kún szócsoportok között, mert tisztán l hang helyett e szavakban ld hang szerepel. Ellenben a latin `scutus` és `scutula`, olasz `scudo`, és `scodella` = pajzs és lapos csésze, serpenyő szavak már tisztán kún szóalakok (l hang nélküliek). Az sz hang ugyanis csak az árja nyelvekben különösen gyakori és föntebb is már említett szókezdő előtoldás. Úgyhogy ezen kuld, köld avagy kut, kud alakú szóban egy kagyló és [[G/Gödör\|gödör]], [[K/KÁD\|kád]], [[K/Kátyú\|kátyú]] értelmű szavunkra kel ismernünk, mivel a pajzs is valóban kifelé domború de befelé homorú, tehát kagylóhoz hasonló, kerek avagy hosszúkás tárgy. Ezen kút, kátyú szavaink, mivel vizet tartalmazó vagy legalábbis nedves anyagot magában foglaló valamit jelentőek, mutatják hogy valamikor kagyló szavunknak is kellett létezzen kádló, kadló kiejtése vagyis tiszta kún alakja is.  
> Megjegyezhető még az is, hogy a kagyló tisztán körös neve tehát kál, káló, káhló is lehetett, amiből azután a német `Kahel` = kályha-csempe szó keletkezett.  
- A görög `kokhliasz` = kagyló szót említsük meg itt.

Mint Valpy latin etimológiai szótárából kiderül, a latin `scutus` eredete lehet a görög `σκύτος` (szkútosz) = irha, minthogy ezzel vonták volna be a pajzsot. Itt megint a készítő nép neve lehet a névadó, viszont ne feledjük el, hogy Aczél József adata szerint a görög `küné` = kutyabőr, így akár itt is a kutyabőr jöhet számításba más néven. Ez ismét igazolná a [[S/Szkíta\|szkíta]] név [[K/Kutya\|kutya]] eredetét.  

De a kád valóban egyezik a ház szóval is, jelentésével is. Márpedig a [[H/Ház\|ház]] a Nap Háza, maga a Tejút. [[O/Oyster\|Oyster]] címnél is előjött a Tejút, miután az egyik arab neve egyezőnek vehető a kagyló/osztriga arab nevével.  
Az kétségtelen, hogy a kagyló a benne hordott [[G/Gyöngy\|gyöngy]]ről kapta nevét.  

> [!check] &nbsp;
> Mint kiderül, a kagyló és az osztriga is lehet a [[T/Tejútanya állatalakjai\|Tejútanya állatalakja]]. A témát [[G/Gyöngy\|gyöngy]] és főleg [[M/Magyar\|magyar]] címnél (arab szavak segítségével) kerekítettük ki, az előbbi címnél álló Szimbólumtárból való igen hasznos anyag alapján is.  

De a Szimbólumtár kagyló címnél is tartogat fontos adatokat:  
> Leggyakrabban a női nemi szervnek, az anyaméhnek, a női princípium alkotó erejének akvatikus szimbóluma (lásd még Szimbólumtárban anyaméh). Általában a születést, a regenerációt, a beavatást, a szerelmet jelképezi.  
> • A sámánöltözet kauri-kagyló-díszítése apotropaikus értelmű, a gonosz szellemeket távol tartó erőt reprezentálja.  
> • Kínában a gyászszertartások kellékeként a túlvilági jó szerencsére és a feltámadásra utal. A vizek hatalmát, a Holdat és a jint is megtestesíti.  

[[T/Temetkezés\|Temetkezés]] címnél is szerepelt:  
Sok tízezer évvel ezelőtti időkből ismertek olyan temetkezések, ahol a halott szeme helyére speciális kagylót helyeztek. Ezek a kagylók napjelképek voltak, mint a szem is, és a [[F/Feltámadás\|feltámadás]]t jelképezték.  

> • A görög-római mitológiában a szerelem istennője, Aphrodité/Venus születik kagylóhéjból[^1] (Botticelli: Vénusz születése, 1483-1485 k., Firenze, Uffizi). Aphrodité szívkagylón, a tengeri istenségek, Poszeidón és Galatea pedig delfinek vontatta kagylón utaznak (Raffaello: Galatea nimfa, 1511, Róma, Villa Farnesina), ezért fűződhet a kagylóhoz a 'tengeri utazás' jelentés is. Crispijn de Passe: Vénusz (XVI. sz. vége-XVII. sz. eleje, Bp., Szépm. Múz.). A tritónok – Poszeidón kísérői – trombitája a kagylókürt. A hellenisztikus világban a kagyló a szexualitást is kifejezi.  
> • A korai keresztényeknél alakja révén szív-szimbólum, és utalhat a feltámadásra is. Emiatt használatos keresztelőkön is, ahol kagylóból hintik a szenteltvizet (Piero della Francesca: Jézus megkeresztelése, 1448-1450, London, National Gallery). Zarándokjelvényként id. Jakab apostol egyik attribútuma; a Santiago de Compostelába, a nevezetes spanyolországi Jakab-zarándokhelyre igyekvő zarándokok jelvénye szintén a kagyló, amely egyszerre vízmerítő eszköz és a Szent Sír, ill. Krisztus feltámadásának szimbóluma. A Salamancában található "Kagylós ház" falának kagylódíszítése arra utal, hogy a palota építtetője a Szent Jakab-lovagrendhez tartozott. Az egyházatyáknál Szűz [[M/Mária\|Mária]] attribútuma. Gyakorta ábrázolták Máriát háta mögött apszissal, amely felül kagylóként zárul (Botticelli: Madonna gyermekkel a trónon négy angyal és hat szent között, 1490, Firenze, Uffizi).  
> • Boschnál a szexualitás jelképe (A Gyönyörök kertje c. triptychonjának középső táblája, 1503-1504, Madrid, Prado). A barokk emblematikában az isteni kegy elfogadásának jelképe a gyöngyöt tartalmazó kagyló.  
> • Rokokó elnevezése a francia `rocaille` 'kagyló' szóból származik, és eredetileg a szalag- és növénydíszek kicsiny, kagylószerű hajlataira utalt. Ez a díszítő motívum látható az egykori budai Fehér Kereszt vendégfogadón is.  
> • Verlaine A kagylók c. versében a szexualitásra utal: "Egyik piros: bíbora lüktet, / mint a lelkünk, vagy mint a vér, / mely egymás karjába röpített." Weöres Sándornál hasonló értelemben szerepel: "hangyasereg bizsegett kagylóim kék-erü mélyén" (Xenia). **Weöresnél a kagyló két fele a világ két felének együttesét is jelzi**: "Gyöngy-ház kagyló két héja / A tenger és az ég" (Psyché; Ég, víz, föld).  

Idegen nyelvek közül érdekes például a fent említett arab szóval közös eredetre visszavihető bolgár `mida` = kagyló, illetve a szintén [[M/MISZ\|MISZ]]-es árja-angol [[M/Mussel\|mussel]].  
Kagylóról szó esett [[C/Clam\|clam]] és [[S/Shield\|shield]] szavaknál is.  

## Lábjegyzetek

[^1]: Lábjegyzet:  
Péterfai János írja:
Ciprus másik neve Alasija, ami Al-Ászia értelmű. Itt az Al szó tényleg alsó, déli, mint a Perzsa-öböl is Al-tenger volt egykor, az Aszia pedig Kis-Ázsia neve, amitől Ciprus alsó irányban van ma is. Itt van Paphosz, Pap-Ház, a város előtt a tengerben született Aphrodité, A-Fodorít-É, Víz-Fodorít-Háza, gyönyörű szépségistennő, akit csodálatos festményeken úgy ábrázolnak a művészek, hogy a fodros tengeri hullámokból kagylóhéjban kilép a valóságba.  