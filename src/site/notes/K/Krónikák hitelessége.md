---
{"dg-publish":true,"permalink":"/K/Krónikák hitelessége/","title":"Krónikák hitelessége","created":"2024-12-16T18:43","updated":"2025-06-20T23:33"}
---


# Krónikák hitelessége

Nemcsak a krónikák, hanem úgy általában a források, kútfők, egyes szerzők hitelességének és a történelmi tényeknek megkérdőjelezése a hamisítók szokása. A cél: [[T/Történelemhamisítás\|hamis történelem]] azon alapokon, hogy az emberiségen uralkodók mindig hitványak voltak és a rokoni szálak (indo-germán népek) is az emberiség közös leigázására törekedő felekre vonatkoznak, ahol a gyengébbnek kell legelőbb pusztulnia.  

#### Pálfi Károly A magyar nemzet ősvallása...

...című könyvében írja:
> A történetírók panaszkodnak, hogy Géza és Szent István korára vonatkozólag kevés hiteles adattal rendelkeznek. Hogy azonban mégis összefüggő történeti művet nyújthassanak, forrásul fehasználják a magyar és külföldi krónikákat, mondákat, legendákat, egyházi hagyományokat és alapító leveleket. Az említett tárgyak közül az utóbbiak valóban értékes források volnának ha eredetieknek és hiteleseknek bizonyulnának. Ámde éppen ellenkezőleg! Azt megállapítani egyáltalán nem lehet, hogy közöttük melyik a valódi és melyik hamisítvány; az esetleg valódiaknak látszók között pedig, hogy melyik eredeti és melyik másolat; a másolatokban viszont, hogy mi a másolás és mi a betoldás. ([Lásd 89. old.](zotero://open-pdf/library/items/QVETUTRJ?page=89&annotation=V5TRCLQR))  

## Jogigény a Kárpát-medencére

#### Pálfi Károly A magyar nemzet ősvallása...

...című könyvében írja:
> A magyar-hun rokonság, vagy azonosság meséjét először Pilgrim püspök hangoztatta hírhedt bulláiban a célból, hogy egyházfői jogkörét Magyarországra is kiterjeszthesse. Utána a magyar krónikások ragadták meg ugyanezt a szalmaszálat, hogy jogalapot teremtsenek a magyar királyoknak az ország birtoklására a német császárok igényével szemben. ([Lásd 83. old.](zotero://open-pdf/library/items/QVETUTRJ?page=83&annotation=DCFSQCPQ))
>
> Schröfl maga kijelenti munkájában, hogy a [[N/Nibelung-ének\|Nibelung-ének]]re vonatkozó egész elmélete a hunmagyar rokonsággal áll, vagy bukik. De ezt a rokonságot a magyar krónikások munkáira alapítja, akikről viszont a következő nézetet vallja: "A magyar krónikások nem a valóságot, hanem az udvari véleményl írták meg nevetségesen dicsekedő módon: egyik krónikás a másik munkáját egyszerűen lemásolja és csak jelentéktelen események közlésében térnek el egymástól: az ország és a népélet eseményeiből nem közölnek semmit. – A krónikások adatai annyira zavarosak, kuszáltak, felfújtak, hogy idegen források megerősítése nélkül egy szavukat sem lehet elhinni". Még érthetetlenebbé teszi Schröflnek a hun-magyar rokonsághoz való ragaszkodását az a tény, hogy a hunok eredetéről és mivoltáról hiteles adatokat közöl, anélkül azonban, hogy ezeket a megérdemelt figyelemre méltatná. Schröfl munkája csupa ellenmondás, csupa következetlenség és csupa – magyar gyalázás. ([Lásd 10. old.](zotero://open-pdf/library/items/QVETUTRJ?page=10&annotation=MN87ML7F))  
- Viszont [[M/Magyar népről, országról idegenek\|magyar népről, országról idegenek]] címnél Schröfl méltatja is a magyart.

#### Götz László Keleten kél a Nap...

...című könyvében írja:
> Schlözerben legalább volt még annyi nyíltság, hogy köntörfalazás nélkül kimondta: Erdély a szászoké, mert ők voltak ott az első foglalók. Rössler már sokkal körmönfontabb. A szólásmondásbeli tolvajhoz hasonlóan, aki az őt üldöző sokaságba vegyülve a leghangosabban kiáltja: "fogjátok meg", Anonymust használja fel arra, hogy a németek vélt joga: it Pannóniára, amelyeket Nagy Károly hódításaiból eredeztetettek, s az egész középkor folyamán, de még a 19. sőt a 20. században is változatlanul hangoztattak – emlékezzünk csak a hitleri időkre! –, azzal igazolja, hogy a magyaroknak semmi közük a hunokhoz, avarokhoz, a Nagy Károly-féle jogigény tehát régebbi mint a magyaroké, akik csak "önkény és jogtalanság által jutottak birtokukba".  
> Erre ment ugyanis a játék a 19, századi pángermán körökben, nem másra. Ezért kellett a hun-avar-magyar kapcsolatokat minden áron tagadni, krónikáinkat és az egyéb számos egykorú forrásművet, amelyek a magyarokat avaroknak vagy hunoknak nevezték, egytől egyig tudákos krónikás kitalálásnak nyilvánítani.  

Másutt:  
> [[G/Györffy György\|Györffy György]] 1948-ban megjelent "Krónikáink és a magyar őstörténet" című könyve, amely minden ízében, egész szemléletében ismét a Hunfalvy-iskola nyomdokain halad, az előző évtizedek eredményeit szinte figyelembe sem véve.  

Másutt:  
> Egy osztrák tudósnak, R. F. Kaindlnek (Studien zu den Geschichtsquellen, VII., VIII.) kellett a századforduló táján **megvédenie és legalább részben helyreállítania a magyar krónikák hitelét**. Ő mutatta ki többek között – alapos és részletes szövegelemzés útján –, hogy már a 11. században kétségtelenül létezett legalább egy – esetleg két – magyar "ősgeszta", amelyből – illetve amelyekből – a későbbi krónikák merítettek.  

> Az indoniráni lovasnépek 19. századi steppei "honfoglalásával" párhuzamosan – logikus módon – megkezdődött a hadjárat a középkori magyar krónikák ellen is, mert ezek szkita-hun-magyar azonosításai éppúgy ellenkeztek az indoirániak steppei dominanciájának tézisével, mint a többi antik forrás – sorra toposszá nyilvánított – hasonló közlései is. A 19. századi indogermán történetírás szemszögéből nézve ebben semmi különöset sem találhatunk, hiszen egy szentül hitt tételből kiindulva – amelyet a nyelvhasonlítási vizsgálatok akkori eredményei hathatósan alátámasztani látszottak – a magyar krónikákat nem is tarthatták másnak mint meséknek. Elvégre, ha még magának [[H/Hérodotosz\|Herodotos]]nak is takarodnia kellett az útból, nem várhatjuk el, hogy a mi krónikánkat megkímélték volna.  
> (R. Rolle, "Die Welt der Skythen" című könyvében leszögezi, hogy az újabb régészeti leletek már igen sokszor vezettek a korábban (19. század!) szavahihetetlennek tartott különböző antik források, többek között Herodotos rehabilitálásához (id. m. 139. old.).)  
>
> [[H/Hunfalvy Pál\|Hunfalvy Pál]] és iskolája...magán az indogermanisztikán belül is annak legszélsőségesebb, nyíltan magyarellenes, Schlözer-féle német-osztrák irányzatát tekintették mérvadónak, s a józanabb, tárgyilagosabb nyugat-európai kutatókat – mert ilyenek is voltak, pl. A. Thierry – figyelembe sem vették.  
>
> Fiók Károly élesen szembefordult Hunfalvyval, s alapos ellenérvekkel pontról pontra cáfolta Hunfalvy argumentációját, amellyel ez utóbbi krónikáink hitelét támadta (Őstörténet és kritika). Többek között megállapította, hogy "[[E/Evilath\|Eviláth]] földje" sehol sem található meg a Bibliában. Hogy bibliai kifejezés lenne, azt Hunfalvy egyszerűen kitalálta, hogy ezzel is bizonygathassa: lám, Kézai a Bibliából kompilálta össze a magyarok őstörténetét.  
- [[H/Hérodotosz\|Hérodotosz]] mellett [[C/Chorenei Mózes\|Chorenei Mózes]] és [[D/Diodórosz Szikulosz\|Diodórosz Szikulosz]] is kritikát kapitt.

> Rohonyi Gyula "A honfoglalás története" című könyvében részletesen foglalkozik krónikáink hitelességének kérdésével, munkájának célkitűzéséből következően főleg Anonymusszal. Higgadt, józan hangon, alapos érveléssel utasítja vissza Hunfalvy krónikáinkról vallott nézeteit, Elöljáróban megemlíti Anonymus külföldi támadóit, akik ellen szerinte már eleve gyanúperrel kell élnünk, mert "többnyire olyan szenvedélyesen írnak ellene, hogy előadásuk a faji gyűlöletet, első pillanatra, elárulja." **Rössler pl. így ír a magyar krónikákról; "tűzbe kell őket vetni"**, majd megállapítja, hogy Hunfalvy teljes mértékben csatlakozott Rössler véleményéhez, s krónikáinkat mint meséket elveti. Nevezetesen Anonymust általában két okból nem tartja megbízható kútfőnek:  
> 1\. mert sokról nem tud, amiről a bizánci írók tudnak;  
> 2\. mert olyanokról is ír, amikről az egykorú (bizánci és frank) krónikások nem tudnak!  
> Érdemes elolvasni Rohonyi megfontolt, jól megalapozott ellenvetéseit, amelyekkel könyve 108-109. oldalán semmivé teszi Hunfalvy érvelését. Végkövetkeztetésként leszögezi, hogy **[[A/Anonymus\|Anonymus]] éppoly hiteles vagy sem, mint a többi korabeli külföldi krónikás**. Egy mértékkel kell mérni mindegyiküket, nem pedig Anonymust a modern történész szemével nézve bírálni, a többi hasonszőrűről viszont hallgatni.  

Götz László könyvében leírja, mi az eljárás részükről:  
> Számos olyan kútfóadatot, amely nem illett bele a pánindogermán szemléletbe, "toposz"-nak[^1] nyilvánítottak. Vonatkozik pedig ez elsősorban az egykorú értesítések szkitahun, hun-avar, avar-magyar és pártus-hun azonosításaira, amelyek szöges ellentétben álltak a steppét elözönlő indoiráni képzetekkel.  

Előzmény [[H/Heftalita\|heftalita]] címnél:  
> Az [[A/Avar\|avar]]ok eftalita eredete, valamint az eftaliták hun volta már a 18. század óta egykorú forrásokkal bizonyítható, közismert történelmi tényeknek számítottak. Így tudták ezt a történészek mindaddig, amíg a szanszkrit nyelvhasonlításoktól, az indogermán nyelvcsalád felfedezésétől valósággal megrészegedett európai történetkutatás a 19. század harmincas-negyvenes éveitől kezdve, Klapproth nyomán el nem "árjásította" az egész eurázsiai steppét: a nyelvészet különféle feltevéseiből kiindulva mindenütt az indogermán őshazát keresve (O. Schrader: Sprachvergleichung und Urgeschichte).  

[[C/Carlile Aylmer Macartney\|Carlile Aylmer Macartney]] a krónikás beszámolók torzításainak ügyeletes felismerője.  

## Lábjegyzetek

[^1]: Lábjegyzet:  
Fischer Károly Antal sem fogadta el a szkiták, szarmaták, dahák, szakák iráni származtatását. "Erklärung der skythisch-sarmatischen Namen und Wörter aus der ungarischen Sprache" című könyvében, Nagy Gézához hasonlóan, alapos érvekkel cáfolja Zeuss, Müllenhoff, Tomaschek iráni téziseit. Kifejti, hogy az antik írók adatait a szkitáknak, szarmatáknak, szakáknak a hunokkal, majd a törökökkel való azonosításáról nem lehet egyszerűen toposzként elintézni, mert számos forrás világosan megmondja azt is, hogy utóbbiak a szkiták rokonai voltak. \[Götz László\]  