---
{"dg-publish":true,"permalink":"/K/Karácsony/","title":"Karácsony","tags":["Englishtexttranslated"],"created":"2024-12-18T07:41","updated":"2024-12-18T07:41"}
---


# Karácsony

#### Supka Géza Kalandozás a kalendáriumban...

...című könyvében a tőle megszokott módhoz képest még nagyobb bakot lőve írja, hogy szavunk a török tized nevéből származott volna (ezt még sehol sem hallottam, viszont a témát másutt is taglaltam):  
> Az ajándékozási divat a görög dionüsziák római utódainak, a szaturnáliáknak abból a szokásából eredt, hogy ezen a napon a rabszolgák tömegesen vonultak fel gazdáikhoz s azok barátaihoz, boldog újévet ("Calendae") kívántak, s ennek fejében ajándékokat kaptak. Ez a calendae-kívánás, "Kalendálás" megmaradt a Balkán szláv népeinél, s a mi falvaink is átvették "koledálás", vagyis "koldulás" néven.  
> Volt azonban ennek az ünnepkörnek egy másik jelentősége is. Ugyanis ekkor vált évről évre esedékessé a papi tized, latin névvel a `decima`, azaz magyarosan a `dézsma` lefizetése. Amikor a török rokonságú magyar úri réteg – hogy török rokonságú volt, azt sok minden egyében kívül a török tulajdonnevek is bizonyítják Árpádtól és Szultántól egészen Tonuzobáig – Magyarországot meghódította, az itt talált szlávoknál ez a papi tized már általános szokás lehetett. Hiszen Szent István és Szent László törvényeiben bőven esik róla szó.  
> A török nyelvben viszont a keresztények adóját `karadzs`-nak (magyarosan "harács"-nak) nevezik, a "tíz" neve pedig törökül `on`. Vagyis a keresztény jobbágyok által az év végi ünnepkör táján fizetendő adó neve: "adótized", törökösen "`karadzs-on`" volt, amely szó aztán rajtaragadt magán az ünnepen is: a "karácsony"-on. Ilyen keresztényadó emléke él több helynevünkben is, például a Sopron megyei Haracsonban, vagy különböző Karácson, Karácsond helységekben (a keresztények ugyanis földekben is leróhatták ezt a gyauradót).  

#### Péterfai János írja:

> A magyar Karácsony szót nem tudták megfejteni a magyarok, állandóan a [[K/Kerecsen\|Kerecsen]][^1] szóval azonosítják, nem teljesen helytelenül, de a két szó nem azonos. A Karácsony nem Kerecsen, ez utóbbi egy sólyom, vagyis napmadár neve. A Napot a sólymok és sasok is jelképezték, de más lények is. A Karácsony nevének helyes értelme ez: Ka a Kapu, és Király, a Rá a Napisten. Az év végén a Nap bemegy háza kapuján, vége lesz az évnek. A Cson szó érteleme nem egyértelmű, mert esetleg több ágról fejlődött azonos alakra, lásd Alacsony, Badacsony. Azt kell gondolni, hogy a Karácsony szóban a "Ka a Rácson" magyar kifejezés ismerhető fel. Kapuján a Nap átmegy az Új Évbe, a Rácson, ami nem más, mint egy ősi fokhálózat. Ennek ünnepe a Karácsony. Jézus a Napistenhez hasonló, mivel atyja az Ég Ura, a Világegyetem Teremtője, az Isten. Ma a Karácsony Jézus ünnepe, aki Isten Fia, de egylényegű az Atyával és a Szentlélekkel.  

Amennyiben a Ka szóban valóban a Kapu fogalma van meg, alátámaszthatják a [[D/Door\|door]] és [[T/Turul\|Turul]] címnél írottak.  

[[K/KAR\|KAR]] etimonnál írottak alapján Kar-Ács-On/An lehet egy másik értelmezése, ahol KAR aranykori, fényes jelentése áll, nem a vörös/fekete (lásd [[V/Vörös és fekete\|vörös és fekete]]), vagy egyszerűen az (Év)Kör jelentés. Ahogy a Nagy Évben Naprendszerünk halad az útján (lásd [[N/Napunk bináris rendszerben\|Napunk bináris rendszerben]]), úgy változik az orbitális pályánk változása nyomán az év hossza is: megfigyelendő, hogy a téli napforduló és a tavaszi napéjegyenlőség (lásd perzsa újév [[N/Nowruz\|Nowruz]]) más és más napokra esik. Ami régen márc. 25 és dec. 25 volt, mára már márc. 20/21 ill. dec. 20/21. Régen valóban 360 nap volt egy év és nemsokára újra annyi is lesz. A karácsony így szintén mozgó ünnep, de egészen más okból, mint a Holdhoz kötött [[H/Húsvét\|húsvét]].

Ami karácsony jelentését illeti, Kar-Ács-On Fényt Csináló Ég lehet, hisz ettől a naptól hosszabbodnak a napok, és nem mellékesen, ezen az idő tájt születnek meg a tavaszi napéjegyenlőségkor megfogant történelmi/mitológiai jelentőségű (mitikus) próféták, avatárok (lásd erről ill. magyarázatáról lentebb szereplő Twitterre írt cikket), vagy – kisebb volumenű – fényes elméjű, lelkű Nyilasok.  

Ha a Fényt Csinálás nem tűnne elfogadhatónak, elképzelhető lehetne egy Kar-A-Kon(y) értelmezése is, mely [[K/KON\|Kon]] Nap Nagy Körét jelentené (Csony lehetne éppúgy Kon, ahogy [[C/Csúnya\|csúnya]] Kuna).  
Igen, ez idáig elkerülte a figyelmet. A Péterfai János által nehezen azonosítható Csony, úgy tűnik, a Szony (megvan [[A/Asszony\|asszony]] névben is) és Kon(y) variánsa, és szintén Napot jelent.  
Kar-Á-Csony felbontásban A Magasságos Nap Köre vagy hasonló értelmű lehet. Persze egy ilyen fontos név nyilván sokféleképpen értelmezhető (sok infót, szakralitást hordoz magában).  

Viszont a [[P/Pogány\|pogány]] címnél és másutt írottak alapján is a szóvégi An és lágyított variánsai mindig eget, azazhogy (Falvay könyvében írottak szerint) az éji eget, mennyet jelentik, így Kar-Ács-Ony kell hogy a helyes felbontás legyen. [[K/Kalács\|Kalács]] és [[K/Kalász\|kalász]] címnél írottakat figyelembe véve Kar-Ász-Ony Kör-Isten-Anya/Éganya nevét adná vissza, semmi egyebet.  
Legutóbb [[A/Asszony\|asszony]] címnél (miután megállapítottuk helyes értelmezését) pedig azt is kimondtuk, hogy mivel [[N/Nagyboldogasszony\|Nagyboldogasszony]]ra utal, a Nap szülőjére (akár Boldogasszony státuszában), ezért Karácsony egy másik olvasata lehet Kar-Asszony, Kor-Asszony, Kör-Asszony.  
Tomory Zsuzsa Istenes magyar emlékeink 1. rész című Ősi Gyökér 2005/1. sz. megjelent cikkében maga is használja a **Korasszony** kifejezést[^2]. (A lábjegyzetes szövegben más is érdekes.)  
De persze egy ilyen fontos névben több értelmezés is adódik; a magyar szóalkotó észjárás ezt diktálja (szándékosan több értelmet építettek bele (lásd [[K/Khors\|Khors]] címet arról, hogy a Tejútanya és a téli napfordulón általa szült Napfiú neve is lehet azonos).  
Az is lehetséges, hogy a [[K/Kérész\|kérész]] címnél írottak alapján a név Kár/Kér-Asszony, azaz Tündér-Asszony (Szépasszony?) értelmű, viszont az nem a Nap szülésével foglalatoskodik, hanem még a halálán "ügyködik."  

Falvay könyvének 385. oldalán szereplő passzusa nyomán, [[K/Kereszténység\|kereszténység]] és [[B/Boldogasszony\|Boldogasszony]] címnél írottak alapján kimondható, hogy Boldogasszony Bol-Dog nevében ezen Szent Tűz értelem konkrétan a téli napfordulós/karácsonyi szerepköre nyomán alakulhatott ki (de persze, mint alant látjuk, a karácsony szorosan kapcsolódik Szíriuszhoz is).  

Ezen a ponton nem állhatom meg, hogy rámutassak, hogy ezen **Körasszony**[^3] szinte azonosan megvan az óportugál `coraçon` (modern portugál portugál `coração`) és spanyol `corazón` = szív szóban. (Ennek elődjére egy hipotetikus vulgáris latin szót adnak meg.)  
Ezen szavak már előjöttek [[H/Heart\|heart]] címnél is. A Fáy Elek A magyarok őshona c. könyvének 186. oldalán említett közel-keleti [[K/Khoraszán\|Khoraszán]] (melyet biz. Ritter a Nap székhelye[^4] értelemmel ad meg) neve szintén azonos ezekkel (főleg [[K/Kurszán\|Kurszán]] nevével). Milyen mitológiai kapcsolódásokat kell itt látni? Ugyebár karácsonykor (illetve – most már – utána\[?\]) [[S/Szíriusz\|Szíriussz]]al (mely [[H/Heart\|heart]], [[K/Kutya és szív\|kutya és szív]] és [[P/Pilis\|Pilis]] címnél írottak alapján is Tejútközpont(tal való együttállása alapján) = szív) együttállás történik. Ez lenne a közös kapocs?  
Nos, tehát valójában corazón itt nyilván nem emberi szív, hanem kozmikus központ, Tejútközpont jelentésű. Azaz Körasszony és Karácsony erre az égi területre, az ott történő Napgyermek-szülésre utal.  

#### Paksi Zoltán is írja:  

> A Galaxis középpontja a Nyilas csillagkép irányában van. Az itt érzékelhető lüktetés, dobogás a szív analógiáján keresztül válhat számunkra üzenetté. A dobogás ritmusa, mindig kozmikus ritmus! A szeretet állapotának a ritmusa, éltető lüktetése, mely termékenyítő erőként jelenik meg! Földi megfelelője, földi pólusa, a magyarországi "rejtélyes-különös" hegy, a [[P/Pilis\|Pilis]]. Az avatottak számára "hallható" a dobogás, a szív lüktetése e helyen mely biztos "véletlenül" kapta a [[D/Dobogókő\|Dobogókő]] nevet.... A beavatás Orion Nimród, és a révülés-szárnyalás [[A/Aquila\|Aquila]] szent, csillagaira ezért építettek itt kolostorokat és szentélyeket a pálos szerzetesek! Mint már említettem, a pálosok attribútuma a [[H/Holló\|holló]]. Az 1200-as évek közepén, mikor a rend magalakult[^5], a Holló csillagkép az őszi világtengelyen állt. A Nyilas csillagkép Tejút-erők 90°-os, tehát racionalizáló fényszög kapcsolatban álltak, állnak a Holló csillagaival! Az égi barlangból érkező mágikus erők, a földi barlangokban és a mellette-benne lakó szerzetesek szívébe érkeztek!  

[[D/Dream\|Dream]] és [[M/Magor\|Magor]] címnél szintén előjött a szív, mint központ Fórika Éva tollából. Ott a [[H/Heart\|heart]] és [[H/Hart\|hart]] azonosságról is volt szó. De a karácsony szavunk előtagja [[C/Create\|create]], [[G/Great\|great]] és a [[G/Gyertya\|gyertya]] címnél taglalt idegen szavak eredetét is képezni látszik[^6].  

#### Bobula Ida The Great Stag...

...című dolgozatában (melynek magyar fordítása is megvan és karácsonyról szóló adatai legalul szerepelnek) igen érdekes dolgok jönnek elő. Egy részről szerepel egy sumér GAR-A-SU-MU összetétel, melyet Bobula a karácsony elődjének tart (nem elemzi a nevet, de talál Napforduló értelmű lehet, azáltal hogy GAR = fordulni, eredni értelemmel is áll, míg Su-Mu a Szem, Szüm, azaz Nap sumér neve lehet), de fontosabb, hogy a Körasszony elképzésem is viszont látom nála (Fred Hámori az, aki pontosít):  
> The divinity to whom these signs point, was, it seems, regularly celebrated at the feast of Karácsony – the Hungarian word today for Christmas – of unexplained etymology. It seems to conserve in its first syllable the Sumerian GAR "turning" or "originating". Hámori zárójeles adata:  
> Karácsony from the Scythian name of January or **Karasanay**. It also can mean Karaacsony/aszony = Great Queen.  
> (A magyar fordítási részben csak ennyi áll:  
> Az istenséget, akire ezek a jelek mutatnak, úgy tűnik rendszeresen ünnepelték Karácsony ünnepén. (Valójában téli napforduló!) Etimológiája tisztázatlan. Úgy tűnik megőrződött az első szótagjában a sumér `GAR`, ami azt jelenti "forduló". (Karácsony eredeztethető még a január hónap szkíta nevéből.))  

Götz László Keleten kél a Nap című könyvében mint Kelet-Iránba vándorolt szakák hónapneveinek iráni etimológiái között említtetik: 11\. "Karasanay fejedelem hava". A többi mesterséges etimológiát elnézve elég nevetséges próbálkozások szerepeltek ott. Lásd még lentebb.  

[Ezen](https://hu.m.wikipedia.org/wiki/Szakaurak) oldalon felsorolásra kerül a szakák hónapjainak neve:  
> Altheim és Stiehl iráni nyelvekre alapozva "megmagyarázta" a Szakasztán vidékén letelepedett szakaurak naptárában előszámlált hónapok nevét. E hónapnevek Al-Biruni khoraszmiai-arab szerző feljegyzésében – hangzósítatlan alakban – maradtak ránk.  
> Az ókorban az év kezdete általában december végére esett. A hónapokat pedig gyakorta istenségekről nevezték el.  
> KW'D – Kávád király hava.  
> RHW – A Ravo folyó hava (a szerzők e helyen a Volga mordvin nevére hivatkoznak, melyet szerintük nevezett nép képviselői "bizonyára az irániaktól vettek át").  
- Lásd még [[R/Rha\|Rha]].

> WS'L – Forrásban gazdag hónap.  
> TYR KY'NW' – Tiranák, Kayán király istenének hava.  
> SRYZW' – Egyesített paripákkal bíró hónap.  
> MRYZW' – Nagyobb paripákkal bíró hónap.  
> TWZR – Turar város hava.  
> MR'NW' – Areia tartomány hava.  
> ''RKB'ZW' – Egy paripával felérő (egyenlő) hónap.  
> KŽPŠT – Főpap hava.  
> KŽHN – Karasanay fejedelem hava[^7].  
> S'RW' – Saurva démon hava.  

Valójában szarv-szarvas lehet és nem-e a Szarvas = [[S/Suhurmasku\|Suhurmasku]] lenne ez?  

Az [alábbi](https://youtu.be/Ha3nHzafTJU) videóban a karácsony szavunkat HungarianHistory3 elsőként egy karacsun névvel azonosítja, ahol az altaji-türknek mondott szóban `kara` = sötét és `csun` = átfordulás lenne. Még logikusnak is mondja. Hát én még ezt sosem hallottam. De ő is csak egy alternatívának említi. Utána jön a kerecsennel. 

Valahol a türkből való levezetést úgy láttam, hogy karasun annyi lenne, mint a sötétség vége. Quora oldalon [[O/Onogur\|onogur]] címnél említett kérdés-válaszban ki is fejtettem, hogy egész pontos a deskripció, de nem az eredeti. Megtaláltam közben:  
Az [alábbi](https://spiritan.hu/teli-napfordulo-karacsony/) oldalon szereplő adat szerint a belső-ázsiai türk népeknél használt Kara-čun kifejezés jelentése Sötétség Elmúlása/Vége, meg hogy türk hatásra vették volna át a szláv nyelvek illetve a román is: a téli napforduló mindenhol a sötétség elmúlásának napja lenne a cikkíró szerint[^8]. Megadja az alábbi nyelvek szavait is:  
> *Belarusz: Карачун, Karacsun;  
> Bolgár: Крачон, Kracson or Крачунек, Kracsunek  
> Macedón: Крачун, Kracsun;  
> Ó-orosz: Корочунъ, Korocsunú;  
> Orosz: Корочун, Korocsun or Карачун, Karacsun;  
> Ruszin: К(е)речун, K(e)recsun or Ґ(е)речун, G(e)recsun;  
> Szerb: Крачун, Kracsun;  
> Szlovák: Kracsún;  
> Magyar: Karácsony;  
> Román: Crăciun, Krácsiun.*  

[[K/Kara\|Kara]] címhez is bekerült a sötétség elmúlása kifejezés azzal a gyanúval, hogy a karácsony szavunkból eredhet.  
A magyarok legfontosabb ünnepe lévén nem csoda, hogy a szóból ilyen-olyan érzelmek születnek más nyelvekben. Ugyanakkor elbizonytalanító adat, hogy a [[S/SZÜN\|SZÜN]] szavunk őseredeti és párjai rokon jelentésekkel: a (nem tudom, honnan, talán Varga Zsigmondtól vett; közben [[S/Senile\|senile]] címhez is betett) sumér `sun` = elfogy, tönkremegy, az őscsuvas `sön`, `sün` = kialszik, melyekhez a japán `shinu` = meghal, megszűn, de akár az angol `soon` is tehető.  
Érdekes a japán `korosu` = megölni szó is, mert akár karácsony egy keleti változatának eredményeképpen jöhetett létre (a -su igenév prototípusa is lehetne ez a szó).  

Dobos Csanád interneten megosztott Miért december 25 karácsony napja című cikkében azt feszegeti, hogy karácsony nem a szoláris évhez, hanem a [[S/Szíriusz heliakus kelése\|Szíriusz heliakus kelésé]]hez kapcsolandó – ezen okfejtése szerint egyiptomi – eredete:  
> 11515 körül (+/-100 év) a planetárium program szerint a Szíriusz eléri az legszélső naptári dátumát, és mindezt december 25-én. Meglepő módon ezt követően immár többet nem tapasztalható a Nappal együttes hajnali "színre lépése" több, mint öt ezer évig!  
> ![assets/Karácsony_image1.png|invert_dark](/img/user/K/assets/Kar%C3%A1csony_image1.png) 

Ezzel a levezetésével "csak" annyi a baj, hogy [[S/Szíriusz heliakus kelése\|Szíriusz heliakus kelése]] címnél felfedtük, hogy a Szíriusznak nem lenne szabad vándorolnia, ergo a planetárium szoftverek is olyan NASA-féle adatokat használnak, mely a téves [[P/Precesszió\|precesszió]]-jelenségre építenek (szándékosan, vagy sem, most mindegy: lásd erről még [[T/Tavaszpont\|tavaszpont]] és [[Z/Zodiac\|zodiac]]).  
Az kétségtelen viszont, hogy január 1-4 környékén a Föld perihelion pontjához jut.  
![assets/Karácsony_image2.png|invert_dark](/img/user/K/assets/Kar%C3%A1csony_image2.png)  
[[J/Johan Oldenkamp\|Johan Oldenkamp]], más úton, hasonló eredményre jut:  
> After being dead for three days, on December 25th, the Messiah \[the Sun\] rises up from the dead and starts to move higher in the sky every following day (up until the summer solstice). By drawing a straight line from the three stars (also known as the Three Kings) in the Belt of Orion through the star Sirius (which the Kings followed), the crossing of that line with the horizon marked exactly the location of the rising Helios (or (re-) birth of Christ) on December 25th. The biblical version is just a personalized version of this celestial dynamics.  
> —  
> Három napig tartó halotti lét után, december 25-én a Messiás \[a Nap\] feltámad a halálból, és minden következő napon egyre magasabbra emelkedik az égen (egészen a nyári napfordulóig). Ha egy egyenes vonalat húzunk a három csillagtól (más néven a [[H/Háromkirályok\|Háromkirályok]]) az Orion övében a Szíriusz csillagon keresztül (amelyet a királyok követtek), akkor a vonalnak a horizonttal való metszéspontja pontosan a Helios felkelésének helyét jelölte (vagy Krisztus (újra)születését) december 25-én. A bibliai változat csak egy személyre szabott változata ennek az égi dinamikának.  

#### Falvay Károly Nagyboldogasszony...  

...című könyvében írja ([[H/Három nap\|három nap]] címnél is szerepelt):  
> Az egyházatyák Jézus születésnapját Kr. születése után 325-ben a niceai zsinaton jelölték ki december 25-ére, közös megegyezés alapján, ami egyébként akkor Mithrász-Napisten születésnapja volt. A téli napforduló december 21-ét követő harmadik nap után, mert a Nap a fordulók alkalmával látható módon három napig nem mozdul a horizonton. Így a 25-ei hajnali Nap-indulás ünnepe valósul meg a 24-re előre hozott karácsony estében.  

#### Supka Géza...

...adata szerint viszont:  
> Róma tehát 18 évvel Arius halála után, 354-ben – a konstantinápolyi keleti egyház pedig még később, 378-ban fogadta el december 25-ét Jézus születése emléknapjául.  

#### Jankovics Marcell A fa mitológiája...

...című könyvének 207-208. oldalain szerepel ([[T/Tejút\|Tejút]] címszóhoz és máshova is betett) írása arról, hogy fontos ünnepek hogyan csúsztak el:  
> A kelták azt hitték, hogy az év fordulóján (november 1-én) "nyílnak meg az egek," az a lélekjárás időszaka. Ez és a rákövetkező nap a keresztény naptárban mindenszentek (a mennyországban üdülő lelkek) és a halottak (a pokol tornácán sínylődők) napja. Azt a hetet, amibe a 2 napos ünnep beleesett, "halottak hetének" hívtak. Régente, "halottak estélyén" ennivalót hagytak az asztalon, mert úgy gondolták, hogy az elhunytak lelkei ezen az éjszakán meglátogatják övéiket. Mégpedig azért, mert a lelkek útja, a Tejút ekkor van – helyesebben volt az ókorban – a Földdel, Holddal és Nappal olyan konstellációban, hogy a Földről eltávozók e két lépcsőfok segítségével ráléphettek a Földre érkezők pedig leröppenhettek róla.  
> A novemberi eleji lélekjárás csillagászati alapja a [[P/Precesszió\|precesszió]] miatt fokozatosan megszűnt, a Föld, Nap, Hold, Tejút különleges együttállása – a lélekjárás feltétele – már a IV-V. században karácsony tájára tolódott. Ez is indokolta, hogy az egyházatyák – a pogány napisten, Mithras születésnapjához igazodva – [[J/Jézus\|Jézus]] megtestesülését december 25-ére tegyék.  

#### Wohlfart Zoltán Karácsonyi sólyomreptetés...

...című az Ősi Gyökér 2018/3-4. sz. megjelent cikkének bevezető soraiban is erről esik szó:  
> A karácsony a kereszténység egyik legnagyobb vallási ünnepe, de az ősi kultúrák pogány napkultuszainak is kiemelkedő ünnepe lehetett, hiszen ilyenkor, a téli napforduló idején, a fény egy féléves gyengülés után újból erősödni kezd. A kereszténység elterjedése előtt a rómaiak december 25-én, a régi romai naptár szerinti téli napforduló napján, ünnepelték a pogány napisten, Mithrász visszatérését. Aztán 350-ben I. Gyula pápa ezt a napot nyilvánította Jézus "hivatalos" születésnapjává.  
- Fentebb 325 szerepelt.  

> Ebben a vonatkozásban a napkeleti bölcseket vezető [[B/Betlehemi csillag\|Betlehemi csillag]], ha hitelt adhatunk annak a feltevésnek, hogy a szóban forgó fényjelenség több együtt álló bolygó volt, a Fiú eljövetelét volt hivatva megkönnyíteni. Láttuk, hogy Mithras kultuszában a bolygólajtorjának milyen különleges szerep jutott. Az sem mellékes, hogy a napkeleti bölcseket első ábrázolásaik Mithras-papoknak mutatják[^9].  
> Az együttállás a Tejút szélessége miatt ma is érvényben van: karácsonykor a Nap ma még mindig csak a Tejút közepén jár.  
> Mivel a Tejút két ponton keresztezi az Állatövet és a látóhatárt, a lélekjárásra még egyszer kínálkozik kedvező alkalom, mégpedig karácsonnyal átellenben, a [[N/Nyári napforduló\|nyári napforduló]]t köszöntő Szent Iván-napkor. Megjegyzendő, hogy amiképp a [[P/Precesszió\|precesszió]] okán a decemberi ünnepek, de főleg karácsony lettek a november elsejei szokások továbbéltetői, azonmód veszi át Szent Iván-nap [[P/Pünkösd\|Pünkösd]] közvetítésével a régi május elsejék örökét. (Május 1. úgy állt szemben november elsejével a kelta naptárban, mint Szent Iván karácsonnyal a miénkben.) A május 1-jei (pünkösdi) hidasjátékban például a híd a Tejutat jelképezte. A játék értelmében a hídra (Tejútra) lépés csak úgy lehetséges, ha a hidasmester (a Hold) megnyitja az "aranykaput." Ő azonban csak akkor engedi a hídra lépni a kérelmezőket, ha azok az eltört hídlábat (az ég és Föld között megszakadt kapcsolatot) sárarannyal (a Nap fémével: fényével) helyreállítják, azaz létrejön a kívánatos Föld-Hold-Nap-Tejút együttállás.  

#### Jankovics Marcell írja:

> Hagyományosan a pásztorokra hárult karácsony vigiliáján a sötétséget, telet megjelenítő gonosz szellem kiűzése a faluból.  karácsony szavunk bizonyos orosz nyelvjárásokban nemcsak "téli napfordulót", "évfordulót", hanem "halált", "végórát", "gonosz szellemet" is jelentett, ami arra vall, hogy mint nyugaton, egykor keleten is karácsony éjszakáján fordult az esztendő.) Amit tettek, egyúttal a termékenység növelését, egész pontosan: a termékeny időszak visszahozatalát is célozta.  

Az alábbiak [[S/Solstice\|solstice]] = napforduló (születés) címnél is szerepeltek:  
[[V/Végvári József\|Végvári József]] Kölcsönszavak című YouTube-os előadásában említi (azon túl, hogy az orosz által átvett, közhasználatból elavult korocsun jelentése lépés, forduló, napforduló[^10]), hogy az orosz nyelv, az újlatin nyelvekhez hasonlóan **születés** jelentésű szót/szóösszetételt használ a karácsony kifejezésére: `Рождество` (razsgyesztvo). A franciában `nativité` szintén karácsony, de [[J/Jézus\|Jézus]] Krisztus születésére utalva (Jézus ezen minőségben Isten fia, a Nap maga).  

#### Ipolyi Arnold Magyar Mythologia...

...című könyvének 539. oldalán írja:  
> Történelmi nyomok  
> Ipolyi a Mátyás udvarában élt Galeotto Marzio művére utalva a karácsonyi kolendálást ősi, magyar eredetre vezeti vissza. "A kiskarácsonyi, Sylvester-éji v. újévi szokások; különösen koledajárás (...) e nevezetes őskori ünnepély (...), mely általában már szláv eredetűnek tartatik kizárólagosan nevére s elterjedésére nézve, mi mellett csak röviden emlékeztetek egyrészt a koleda névre, mikép az nálunk az az eredeti s a koleda szóval azonos koldus, kalandor nevekben fel van, s épen így már a keleti kalenderben s a classicusból átjött kalendatól az általános európai kalendáriumban. A név tehát, mint a szokás, azonos ős eredetiségű lesz, s a szlávban csak különös elevenséggel tartván fel magát a többi felett, tarthatott ily kizárólagos tulajdonnak. De érdekes még különösen, hogy az olasz Galeotus (dict. Et fact. M. 29) e szokást eredetileg divatozottnak akarja tudni a magyaroknál, behozatalát épen a magyar pogány forradalmakkal hozván összefüggésbe".  

Hasonlókról szól [[G/Grandpierre Atilla\|Grandpierre Atilla]] Karácsonyról szóló (alant bővebben taglalt) anyagában ill. előadásában: az orosz szerzőktől való Mythologia Encyclopediában ismeretlen, de valószínűleg szarmata eredetűnek tartják a karácsony szót; a szarmaták dec. 25-én ünnepelték [[K/Kurszán\|Kurszán]] Napisten\[?\] ünnepét.  
Írja másutt, hogy a bolgárban (is) létezik egy, a magyar "karácsony" szóval rokon "**kracsún**" szó, amely egyes vidékeken június 21-re, másokon a téli napfordulóra esik \[azaz itt már ők a napforduló jelentéssel számoltak csak\].  
A románok `kracsun` szavukat viszont nem a szlávból, hanem a latinból, a `creatio` szóból eredeztetik. Az ott, [[C/Create\|create]] címnél írottak alapján felvetődik egyrészt, hogy a görög `kriein` = felken igét [[K/Keresztel\|keresztel]] szavunkhoz kell kötni, míg az is, hogy okunk lehet a [[K/Keresztény\|keresztény]] és karácsony szavakat egymás hangalaki hasonlósága alapján is vizsgálni. Aztán közben más is bekerült oda:  
Az [alábbi](https://www.youtube.com/watch?v=l8HXhN1N9YE) Atilla akták 3. rész című ÁKA előadásban Kubínyi Tamás 1:23:48-nál szól arról, hogy nem egyértelmű, hogy az általa itt tévesen latinnak mondott creation (a latin csak creatio -n nélkül) vagy a karácsony szó volt előbb illetve az átadó. Nos, a helyzet az, hogy a latin egy magyarra (is) épülő műnyelv. Ami pedig a karácsony szavunkat illeti, okoskodó románok a Quora oldalon természetesen a latinból (a fentebb is említett román úton!) kölcsönzöttnek vélik és azzal érvelnek (arra a magyar ember által feltett kérdésre, hogy a teremtés nem a karácsonyi ünnepkörre vonatkozik), hogy Jézus teremtése akkor történt. Nos, valóban, Jézus, csillagászati értelemben akkor születik, de arra a latin szava `nasci`. A teremtő folyamat a nemzés folyamata, tehát ha úgy gondolkodott a latin, mint a románok, akkor mellélőttek. Az már csak bónusz, hogy a román `kracsun` a bolgár azonos szó átvétele, de ezeknek a keleti múlt nem kell, mert Erdélyt a nyugattól kapták, oda kell csaholni.  
Az igen furcsa, hogy a CzF szótár csak annyit tudott mondani, hogy a latin `incarnatio`, `carnatio` = megtestesülés szóból képezettnek látszik karácsony szavunk. [[C/Create\|Create]] címnél is szerepelt Tomory Zsuzsa Istenes magyar emlékeink II. rész című Ősi Gyökér 2005/2. sz. megjelent cikkének passzusa:  
> A táltost a későbbi korok sámánjától hatalmas, teremtő tudása különbözteti meg. Hanyatló századainkban az ő áldozatos, meg nem alkuvó munkájuk és bölcsességük őrizte meg számunkra ősi hitünk ősi Karácsonyát, a csillagokban megírt Élet megújuló csodáját, s e tudás nyelvünk, s a teremtés szerves része.  

A teremt és a karácsony fogalmának összefüggése magyarázható mondanivalójával.  

Ami a karácsony nevet illeti, Timaru-Kast Sándor a breton `kerzu` = december nevet karácsony szavunkhoz rendeli párul. Igen ám, de ezen név akkor már inkább látszik passzolni a [[G/Gyertya\|gyertya]] jelentéssel álló holland `kaars`, német `kerze`, izlandi `kerti` szavakhoz. Kétségtelen, hogy mindegyik szó, a latin `creare` (lásd [[C/Create\|create]]) szóval egyetemben az [[E/Életkör\|életkör]]ben értelmezhető fény feltámadására, a világ világosságanak megszületésére/meggyújtására utal. Illetve, ha már a hasonló hangalakú szavakat idézzük, a karácsonyi gyertyagyújtásról se feledkezzünk meg, sőt, arról sem, hogy eredetileg a szarvasagancs ágaira helyezték a gyertyákat (lásd erről a témáról Magyar Adorján írását is [[M/Menorah\|menorah]]) és bizony ezen szóalakok a [[S/Szarv\|szarv]] k-előhangos variánsának is tűnnek. [[G/Gyertya\|Gyertya]] címnél már taglaljuk ezen hasonlóságokat. ([[G/Gerenda\|Gerenda]] címnél is volt arról szó, hogy a gyertya közvetlenül a szarvasagancs ágaira helyezett gyertyákra látszik utalni.)  
Richard H. Allen könyvében az Antares-nél a kopt `kharthian` = szív jelentéssel megadott; márpedig ezek a szavak egyezőek, akár karácsony, akár [[G/Gyertya\|gyertya]] szóval.  

Az [alábbi](https://youtu.be/4S66tL5ZKKI) Matek Kamill előadásban 33:40-nél próbálkozik a karácsony etimológiájával. Említ egy karcsán papi tisztséget, mely nyilván egyébként is utólag létrehozott név lenne, majd egy kurucsán = solymár nevet és karacsán nála a fiatal solymok röptetési ünnepe lenne. De ennyi legyen is elég.  

#### Dr. Gyárfás Ágnes A képjelekről – Tenger – Szabir ország...

...című könyvének 165-166. oldalán maga is elemzi karácsony szavunkat:  
> Karácsony szavunkra a Nap adta meg a választ. A reggeli Napot az egyiptomiak KA-nak hívták, a leszálló Napot RÁ-nak. Nos, december 21-25. között a Nap KA és RÁ alacsonyan repül. Olyan alacsonyan az égen, hogy még a barlangok nyílásán is képes volt bepillantani.  
- Gyárfás Ágnes tán nem érti a [[B/Barlang\|barlang]] jelentőségét[^11].

A csony képzőt és jelentőségét Forray Sándortól kölcsönzi okfejtésébe de nem magyarázza meg megfelelően (hogyan is passzolna a KA és RÁ után hogy egy teljes kép rajzolódjon ki, bár egy diagramot közöl de nem tartom érdemesnek idevenni).  

![assets/Karácsony_image5.png](/img/user/K/assets/Kar%C3%A1csony_image5.png)  
Lásd még Grandpierre Atillától való infót [[K/Karácsonyfa\|karácsonyfa]] és "babiloni karácsony" [[S/Sakaea\|sakaea]].  
Közben letöltésre elérhetővé vált [Grandpierre Atilla Karácsony eredete és jelentősége](https://mega.nz/file/pzNzhKJB#KXz_bvQtrp_QYzmqFqWwIpf4TSn31z4Fn4bUVLJ8jpA) című dolgozata, mely a kiadott könyvének bizonyos fejezeteiből készült kivonat. Érdekessége, hogy sorra taglalja különböző kultúrák K-R vázú mitológiai neveit. A mellékelt képek és egyéb infók az [alábbi](https://youtu.be/CZwvyvBjM3o) előadásából valók. (Ami onnan [[K/Karácsonyfa\|karácsonyfá]]ról szól, oda téve.)  
15:37-nél az előadásban Pap Gábortól idéz[^12], mi látható a csillagos égen karácsonykor éjfélkor[^13]. Sajnos az általam majd könyvemben kifejtendő lényeget Pap Gábor és Grandpierre Atilla sem látja át. Csak arról szólnak, hogy Nimród[^14] és fiai, [[H/Hunor és Magor\|Hunor és Magor]] (az Ikrekben) láthatók ilyenkor[^15], amint "Nimród átadja helyét utódainak." (Illetve azóta Pap Gábor Ne Legyen Áldozatos videóinak feldolgozása [[B/Betlehem\|Betlehem]], [[S/Szamár\|szamár]], [[J/Jászol\|jászol]], [[M/Manger\|manger]], [[P/Precesszió\|precesszió]] és [[O/Ökör\|ökör]] címnél megtörtént és azok fontos adatok. Lásd még [[Z/Zenith\|zenit]], melyről [[K/Karácsonyfa\|karácsonyfa]] címnél is lesz szó.)  
Ami érdekesebb, hogy ilyenkor a Tejút (az emberi és az élő [[F/Fa\|fa]]/[[E/Életfa\|életfa]] törzsével analóg) függőlegesen áll, mintegy az eget a földdel összeköti, [[H/Híd\|híd]]ként, ahogy [[H/Hit\|hit]] címnél is szó esett róla[^16]. (Itt lehet arról még beszélni a függőleges kapcsán, hogy a [[S/Székely-magyar rovásírás#GY\|székely-magyar rovásírás GY]] betűjében Grandpierre Atilla szerint a függőleges vonal a [[L/Lélek\|lélek]] vonala.)  
Különösen még a [[M/Metsz\|metsz]]/[[M/MES\|MES]] címnél taglalt égtér felekre bontása kapcsán érdekes ez a karácsonyi állása a Tejútnak (megmagyarázhatná [[H/Half\|half]] eredetét is), de a [[D/Dzsed\|dzsed]] címnél írottak alapján is érdekes.  
Érdekes még a (téridőbeli helyét tekintve stimmelő) [[F/Feltámadás\|feltámadás]] kapcsán is (támad = támaszt = állít = függőleges). Márpedig a Tejút függőleges helyzetben lévősége kapcsán el kell mondani, hogy a függőleges az élet vonala.  
[[S/Sylph\|Sylph]] címnél a [[C/Cölöp\|cölöp]] téma kapcsán írtam:  
Itt még nem zárnám ki azt sem, hogy a Kal-Eb Nagy Kutya (arab [[K/Kalb\|kalb]]) névnek szatemes változata is létezhetett és mivel a kutyát fel is négyelték, a [[K/Kereszt\|kereszt]] fogalmát is lehet így keresni. A kereszt = áldozati fa = Tejútfa (az Élet és Halál fája, mely [[K/Karácsony\|Karácsony]] címnél taglaltak szerint akkor függőleges!) összefüggésén keresztül lehetséges, hogy fa jelentésű szót is találunk valamelyik nyelvben, illetve a [[C/Cölöp\|cölöp]] címnél taglalt `sylph` = falakó tündér szóalakját és értelmét is így értjük meg.  

![assets/Karácsony_image6.png|invert_dark](/img/user/K/assets/Kar%C3%A1csony_image6.png)  
Alul látszik még a Dr. Gyárfás Ágnes által hangsúlyosnak tartott [[E/Egyszarvú csillagkép\|Egyszarvú csillagkép]], mely címnél is szerepelt a másik mellékelt kép, Grandpierre Atilla alábbi[^17] weboldaláról.  
A harmadik képhez tartozó szöveg (amellett, hogy Grandpierre Atilla is beszél hozzá az előadásban) Szántai Lajostól is részint megvolt [[S/Szekeres csillagkép\|Szekeres csillagkép]] címnél. Ekkor van az az idő, amikor az isteni energiák a Tejút függőleges oszlopán érkeznek le hozzánk.  
Ha már képekről van szó, [[H/Háromkirályok\|Háromkirályok]] címnél is szerepel egy; szintén Jézus születési időpontja kapcsán érdekes.  

Ami pedig a karácsony utáni időszakot illeti, Gyárfás Ágnes azt írja, hogy Szíriusz január 1-én az égbolt tetejére ér, hogy újra találkozzék férjével, Orionnal[^18].  

Visszatérve még a fenti etimológia témára:  
> Karácsony szavunk első, latin nyelven feljegyzett emlékei a lehető legkorábbi, az I. István király utáni korból erednek. Jerney János "Magyar Nyelvkincsek" című munkájában karácsony szavunkat `kurazun`, `karasun` alakban is megtaláljuk.  
> Mivel a magyar nyelvészek szerint "karácsony" szavunk szláv eredetű, érdemes megnézni, hogy a szláv nyelvészek mit tudnak a "kracsun, karacsun, korocsun" szó eredetéről. Létezik egy magyar nyelven 1988-ban kiadott, két kötetes mitológiai enciklopédia, amelyet orosz szerzők írtak. Keressük meg ebben a "karacsun" szót (II. kötet, 596. oldal)! Ebben azt írják: "Karacsun (korocsun) a téli napforduló és a hozzá kapcsolódó ünnep neve a szláv mitológiában (óorosz korocsun, szlovák `kracun`, "karácsony", bolgár `kracsunec`, "karácsony napja") (...). A szó etimológiája nem világos; feltételezték, hogy a latin "quartum jejunium" "nagy negyedik böjt"-ből (vö. a koljada szó latin forrásaival) kölcsönözték; hogy a lépkedni igéből képezték (szerb-horvát `kracati`); hogy kölcsönzés az albán kercum-ból (tönk, levágott fadarab, karácsonyi hasábfa, vö. Bandjak). Más szóval, a karácsony szó ismeretlen eredetű, és a szláv nyelvészek szerint valószínűleg nem is szláv eredetű. A "lépkedni" szóból származtatás meglehetősen erőltetettnek tűnik.  

Itt még a szláv szavakhoz tegyük be a Czeglédi Katalin Magyar-török nyelvviszony című az Ősi Gyökér 2012/2-4. sz. megjelent cikkében talált orosz `koršun` = héja, ölyv szót is, mely talán [[K/Kerecsen\|kerecsen]] nevünk származéka, ugyanakkor Czeglédi K. a karvaly jelentésű türk szavak után hozza.  
Ezután Grandpierre Atilla az ószláv mitológia [[K/Khors\|Khors]] nevű napistenére tér át, gondolván, hogy a név hasonló, de valójában ez inkább a Nap [[C/Cyrus\|Cyrus]]/Kürosz neve és [ezen](http://encyclopediaofukraine.com/display.asp?linkpath=pages%5CK%5CH%5CKhors.htm) oldal valóban napistenként is tartja számon. Az [alábbi](https://alkman1.blogspot.com) Grandpierre A. által is említett honlapon is mint (Mithrához és Jézushoz hasonlítható) téli napfordulós napisten kerül említésre. Grandpierre Atilla szarmata eredetűnek mondja.  
[Ezen](https://qr.ae/pNsyRs) oldalon Pál László is említi az albán `kërcu`/`kërcuni` = tuskó szavakat és a kommentben meg is "köszöntem" neki, nem emlékezvén, hogy Grandpierre is említette.  
Ezután geográfiai nevekben keresi a karácsony nevet. A krími Kercs városának nevét a Krím-félsziget egy görög nyelven fennmaradt Chersonesus, teljesebb nevén Chersonesus Taurica névvel is rokonítja (az Ókori Lexikon (Pecz Vilmos, 1902, 1. kötet, 408-409) szerint pedig Chersonesus Taurica másik neve Chersonesus Scythica, vagyis szkíta Kerszoneszusz).  
Fontosabb a fentebb már említett [[K/Khoraszán\|Khoraszán]] nevének előhozatala. Ezután jön elő Grandpierre Atilla a [[K/Kurszán\|Kurszán]] vezér/(Nap(isten)) névvel.  
Hibázik akkor, amikor a hímségi Kurszán nevének ókori, közép-ázsiai alakjaként Koros-anát, nőiséget jelöl meg. Éppen ez a lényeg, amit [[K/Khoraszán\|Khoraszán]] címnél kimondtunk, hogy az anya és fia miért lehet egyező alakú. Grandpierre Atilla anyaggyűjtése arról, hogyan lehet kapcsolatba hozhatók -ana és -isztán végű országnevek az istennel (istennővel), igazán alapos és nagyszerű. Lásd őket [[A/ANA\|ANA]] és [[I/Isztán\|Isztán]]. A végkövetkeztetése szerint:  
> Az ókori Közép-Ázsia ország-nevei "-ana" végződésének jelentése tehát megegyezett az "-istan" országnév-végződés jelentésével. Ez pedig azt jelenti, hogy Kurszán nevének ókori, közép-ázsiai alakja Koros-ana lehetett, jelentése pedig: Koros-Isten, illetve Koros-Anya.  


> Nyomozásunk figyelemre méltó melléktermékeként a december végi természet-felélesztő szertartások is bejöttek a képbe. Úgy tűnik, kikerülhetetlen a következtetés: Ana, Anu Természet Anya, Boldogasszony ősi neve, és Természet Anya Európában és Közép-Ázsiában egyetemesen elterjedt legnagyobb ünnepe éppen karácsony időszakára, december végére esik. Ez pedig azt jelenti, hogy Kurszán-Koraszán régebbi Korosan nevében az "an" végződés Természet Anyára utal. Ebben az összefüggésben "An" tehát annyi mint "Anya." Karácsony szavunk régebbi alakjának, Korosana-nak első szava, a "Koros" pedig "Nap" jelentésű, ahogy fentebb kimutattuk. A magyar nyelvben a "Koros" szó szorosan összefügg a Nap kör-alakjával, korong-alakjával; a Nap valóban körös, mert kör-alakú égitest. Karácsony szavunk mindkét szavának megfejtettük eredeti jelentését. Így jutunk el Karácsony szavunk eredeti értelmének megerősítéséhez: Korosana eredeti jelentése Nap-Anya, Kör-Anya, Körös-Anya. Ebben a szóösszetételben az "Anya" szó nem magára a Napra, hanem az egész Világegyetemre, Ana-ra, Természet Anyára vonatkozik. **Karácsony szavunk Nap-Anya ősjelentése** tehát kettősséget rejt magában: a Mindenséget, amelyik számunkra elsősorban a Napban nyilvánul meg. És ha ebben a kettősségben az Anya a Nap anyja is, akkor a Nap ebben Természet Anya kisgyermeke kell legyen. Valóban: Boldogasszony ábrázolásainkban Boldogasszony baljában, a szíve fölött tartja kisgyermekét, a Napot. Boldogasszony karján kisgyermekével tehát Anyát a Nappal együtt ábrázolja, vagyis éppen azt az egységet kettősséget, ami "karácsony" szavunk ősjelentésében is együtt jelenik meg: a Világegyetem és a Nap, a Kozmosz és az Élet egységét.  

Az a fentiek alapján látszik, hogy bizonyos népeink már nem a Tejútanya szülésére hanem a téli napfordulós Napisten megszületésére koncentráltak (az tény, hogy a [[K/Kör\|kör]] lehet a Nap neve is és van [[O/Ökör\|ökör]] (Ő-Kör) is). Nem is csoda tehát, hogy ez a felfogás jelentkezik másutt, a judeo-kereszténységben is, ahol Mária szerepe eltörpül Jézusé mellett. A [[T/Tejútanya\|Tejútanya]] hímséginek kezeléséről több helyen ([[A/Anu\|Anu]], [[T/Thot\|Thot]], [[O/Orion\|Orion]] ([[O/Orion#Orion mint Nyilas/Vadász – Orion/Aryan és Pabilsag problematika\|Orion mint Nyilas/Vadász – Orion/Aryan és Pabilsag problematika]] cím/alcímnél), [[V/Visnu\|Visnu]], [[B/Brahma\|Brahma]], stb.) volt szó.  

Kurszán neve mellett jegyezzük meg még Kharaton nevét is:  
https://hu.m.wikipedia.org/wiki/Kharaton  

#### Práczki István az alábbi oldalon talált Gálok eredete...

...című cikkében is taglalja Karácsonyt és előjön maga is a Körasszony névvel:  
> A szláv `Karácsony` = Kracsun\[ból való eredeztetése\] tévedés. A kracsun ugyan horvátul retesz, tolózár (keresztező), de alapszava a kracs = lépni, ugorni. A kracsun szó tehát az ugrás, sietés szava lehet. Van azonban olyan szó is, hogy `krst` = kereszt, de olyan is hogy kraty = lopni. Szemmel láthatólag mindkettő magyar eredetű, hiszen az ősi kereszt = K-R-S-T szavunkat magánhangzók nélkül vették át, a kraty = lopni pedig a kerít-keríti szóból kerekedett ki. Ennek ellenére azt tanítják, hogy a Karácsony szláv eredetű.  
> Nem veszik tudomásul, hogy a Karácsony eredetileg az ősmagyarok [[K/Kerecsen\|kerecsen]] ünnepe volt. Az év utolsó napja volt a Páros-istennő anyaságának az ünnepe. Valaha, úgy hívták, hogy a **Körasszony** napja, /K-R-S-N/, ami egyúttal a Körösnő és Kerecsen ünnep volt. Ennek természetesen több jelentése volt. Az első és legfontosabb: a "kör-asszony" = kövér-asszony, egész pontosan áldott állapotú asszony, aki rövidesen szülni fog. (Átvitt értelemben Karácsony napján meghal az "Ó-esztendő" és estéjén vajúdni kezd a "kör-asszony" és másnap megszületik az "Új-Esztendő".)  
> Ez persze azt jelenti, hogy nem [[J/Jézus\|Jézus]] születik meg Karácsonykor, hanem az új-Év, az új Esztendő. Ez a nagy ünnep kiírthatatlanul vésődött be a magyar népek szívébe, így a zsidó-katolikus vallás sem törölhette el. Kitalálták tehát a helyettesítését szolgáló Szűzanya-Kisded mítoszt, amit Jézus-születésével kapcsoltak össze, így a legnagyobb "katolikus ünneppé" tették.  
- Na ezért ez más kultúrákban is antropomorfizált. És éppen Jézus is egy magyar-szkíta/jász produktum.

> A magyar ősszavak sokat tudása azonban itt is jelen van. A Karácsony /K-R-S-N/= körössön- körözzön szó a keresztelést, körösztölést is jelentette, amikor az újszülöttet "átvitték a tűzön". Ugyanekkor az Újszülött, tehát az "Új-Év" és a magyar istennő (Túri-Lú= Turul) tiszteletére az őt jelképező Kerecsen sólymok röpítése is ősi szokás volt. (A kerecsen sólyom vadász-módszere a keresés és körözés, körözön-keressen, hogy utána majd karmozzon-körmözzön).  
> A fentiekből elég világosan kitűnik, hogy a Körasszony, a várandós anya napja, a Körösztölés és a Kerecsen név torzult Karácsonnyá, amikor a mákos [[K/Kalács\|kalács]]ot sütötték. Később ebből a karácsony /K-R-S-N/ rovásírásból lett a szláv Krasun, majd Kracsun, amit a nyelvész Bach-huszárjaink a finn-ugorizmus fölényét bizonyítandó, nagy diadallal hoztak vissza, mint valami értékes etimológiai zsákmányt. (Ne feledkezzünk azonban el a fonott kalácsról sem, melyet mákkal hintettek be. A mag- mák a magyarokat jelenti, míg az R= L szabály alapján a Karácson és a kalácsom között csak a "Bach-huszárok" látnak szláv- összefüggéseket.  
> Ehhez a témakörhöz tartozik a mai évet lezáró [[S/Szilveszter\|Szilveszter]] név története is. A magyar akadémikus szómagyarázók természetesen ezt is a katolikus ősmitoszból magyarázzák, mondván, Szent Szilveszter vértanú és későbbi pápák nevét viseli. A valóság azonban ismét más, bár egyszerűbb: újra egy ősi fogalmat találunk a helyén, hiszen a téli ~~napéjegyenlőség~~ \[napforduló\] az óév vesztését és az újév szülését jelentette. A két fogalmat összevonva kapjuk a szülve-vesztel napot, ami később és latinosan írva Szül-veszter lett. (Az R=L azonosság jól ismert.)  
- [[S/Szilveszter\|Szilveszter]] címhez betéve.  

[Ezen](https://www.youtube.com/watch?v=nhal25vN7DM) előadásban 47:45-nél hangzik el: A [[K/Kör\|kör]] [[O/Öl\|öl]]: Boldogasszony ölelése, mondja Molnár V. József. Ez is jól magyarázza a Karácsony Körasszony értelmezését. Aztán azzal folytatja, hogy az óhajtó "nőiség" és az óhajtott (hímség) (ő nőiség és hímség fogalmakat nem említ) a [[K/Körkereszt\|körkereszt]]ben jelennek meg egyesülve.  

---

#### Magyar Adorján írja:

> Télen gyakran, de különösen Karácson estéjén, szokás volt fenyőgalyacskát gyertyalángon pörkölve, a szobában ide-oda járva, így a kellemes illatot terjesztgetni. Mindez tehát bizonyára az ősi [[T/Tűztisztelet\|tűztisztelet]]i szertartások maradványa, amelyeknél avar törzseink szárított borókabogyókat, boróka gyantát és gallyat égettek, pörköltek, és füstöltek ezekkel az égő szent tűzön.  

#### Tomory Zsuzsa Istenes magyar emlékeink 1. rész...

...című Ősi Gyökér 2005/1. sz. megjelent cikkében írja:  
> Karácsony szavunk régen, a keresztény korszak előtt is létezett már. A teremtés mába vezető ívén két évszámot hangsúlyoz népi emlékezetünk. Ősi népi imádságainkban megőrzött "...Ötezer telt, ötezer múlt..." időrögzítés a sumír pantheonban feldarabolt [[E/Egy\|egy]] Isten nyelvi és eszmei hanyatlásának idejét idézi, s az ezzel bekövetkező nyelvi egység romlását is.  
> \[...\]  
> Kodály Zoltán szerint napjainkban a legmagyarabb vidék Erdély, s a Magyarországon csak töredékeiben feltalálható karácsonyi néphagyományok – gyűjtései idején – még teljes egészükben éltek Erdélyben. Néprajzosaink bár betlehemezéseinket a nyugati bábjátékok folytatásának tartják, mégis csodálkozva állapítják meg, hogy minél jobban távolodunk a nyugati országhatártól, annál inkább terebélyesedik a karácsonyi hagyománykör, s mélyül az eszmei tatalom. Ennek dacára nem jutottak el azon felismeréshez, hogy hagyományaink nyugativá korcsosult maradványai a nyugati keresztény egyházak körül fellelhető bábjátékok éppen úgy, mint Csodaszarvas hagyományunk értelemvesztett töredéke a nyugati, mélyebb értelem nélküli karácsonyfa ünnepelés, vagy Hubertus monda. Az ősi Karácsony – napszületés – az új élet – új év valamikori egy voltát bizonyítják népszokásaink, imáink.  

#### Jankovics Marcell írja:

> A karácsonyi tűzgyújtás sajátos, nálunk kevéssé ismert, de a franciáknál, angoloknál, délszlávoknál ma is élő, ősi múltra visszatekintő szokása a tuskóégetés. Szent Iván-napi ellentétpárjával szemben, a téli napfordulókor nem a szabad ég alatt raktak tüzet, hanem a ház belsejében, zárt családi körben, illően [[H/Hesztia\|Hesztiá]]hoz, a hónap úrnőjéhez. A rendszerint örökzöld fa tuskójának (francia `bûche` de Noël, angol [[Y/Yule\|Yule]] log, szerb badnyak\] karácsonyesti meggyújtása a feltételezések szerint Skandináviából ered. A kereszténység előtti időkben az év végi tuskóégetés az óévben elkövetett bűnök, bekövetkezett károk jelképes megsemmisítése, egyben az élet középpontjának, a tűzhely újragyújtásának szertartása volt. A Yule hamuját szétszórták a házban, az ólakban, a magtárban és a családi földeken, mert óvó, szerencsét hozó, bajelhárító (elsősorban tűz- és villámelhárító) hatást tulajdonítottak neki, egy darabkáját pedig eltették, mielőtt teljesen elégett volna, hogy azzal gyújtsanak be, ha valamikor a tűz netán kialudna. (A Yule a latin `iocus` szóval közös tőről fakad \[tévedés!\]. Ez utóbbi annyit tesz, "vidámság, enyelgés, tréfa", átvitt értelemben "a vidámság ideje". [[Y/Yule\|Yule]], Yuletide az angolban ma is a karácsony, karácsonyi időszak világias elnevezése.)  

Kandra Kabos Magyar Mythologia című könyvének (a PDF) 137. oldalán ír a (pogány) karácsonyról, maradványairól.  

Magyar Adorján Csodaszarvasában írja, hogy Karácsony, vagyis a Gyermekszületés, illetve a Napisten halála és újjászületése éjszakája \[mikor is [[M/Magor\|Magor]] megszületett[^19]\] a szarvasöltözetű ember és az ezzel kapcsolatos szarvasénekek ideje.   

#### Bobula Ida The Great Stag...

...című dolgozatában (annak is magyar fordításában) erről írja:  
> Körülbelül 50 évvel ezelőtt egy speciális etnográfiai felmérés felfedte Magyarország 179 falujában, amelyek megtartották a "Reg" illetve a "Regös" hagyományát. (Pogány ünnepe az Újévnek, dal formában a "Rig" azt jelenti, "beszéd" a sumérben. A magyar reg szó megfelel a sumér `rig` szónak, ami igeként még azt jelenti, hogy "beszélni, elmondani". (Deimel, S.A. p.191. Sprechen). Szintén megfelel az akkád `ragahu` szónak, valamint lásd: szanszkrit [[R/Rig Véda\|Rig Véda]].)  
> Sebestyén Gy. összegyűjtötte és nyilvánosságra hozta egy kötetben minden változatát a "Reg" (regös) szertartásoknak és daloknak; egy második kötetben írt egy tanulmányt a szokás valószínű eredetéről és az európai analógiáiról. A lényege ennek a szokásnak, hogy Karácsony illetve Újév estéjén (a középkori évszázadokban az év december 25-én kezdődött, csak a 15. század végén lett a karácsony és az újév külön választva) éneklő emberek csoportja megy házról házra a faluban, furcsa jelmezekbe vagy állatbőrbe öltözve, gyakran feketére festett arccal. Dobokat, pálcákat láncokkal illetve más speciális hangszereket vittek magukkal, amit megcsörgettek minden vers végén, amit énekeltek. Engedélyt kértek, hogy beléphessenek a házakba, és ha beengedték őket, folytatták a dalaikat, amellyel tudtul adták, hogy Isten leszállt a házra, ételekkel és italokkal terített asztalt hozott nagy fény közepette:  
> Itt az idő az ünneplésre! A legtöbb dal egy csodálatos, fiatal szarvasról szólt, aki a felhőkből érkezik és a fényes szarvai között hordozza a Napot. Egy dalban feltűnik egy tó, ami tele van halakkal és a tó közepén egy kerek sziget emelkedik ki, a csodás szarvas leszáll rá. Néhány változatban, a szarvas beszél; megkéri Szent István királyt (a pogány hagyományok irtóját), hogy ne vadássza le, mert ő nem egy vadállat, nem egy ördög, hanem az Úristen (Jóisten) hírnöke[^20]!  
> Ezután, a legfontosabb része a dalnak egy sor áldás, amik kívánságok a család jólétéért, termékenységéért, növényeikért, állataikért. Sok helyen az éneklők előkészítik a házasságokat; egy fiút és egy lány emlegetnek együtt, akiknek össze kellene házasodni. A fiatalok ezt komolyan vették. Minden versszakot tánc, csörgetés és a következő refrén változatai követték: EJ REU REJTEM! Ez a refrén, amelynek nincs jelentése a modern magyarok számára, fél évszázadon át többször is elemezve volt, sok feltételezést ajánlottak fel magyarázatként rá, egyik sem volt kielégítő. A refrén talán egy mágikus formula: Ea varázsigéje. A dal végén, az énekesek úgymond díjat vetnek ki, elkérik a ház vagyonának a felét a ház gazdájától, míg az úrnőtől bőséges étel-ajándékokat kérnek. Valójában megelégednek kisebb ajándékokkal, de a dal megőrizte az ősi papi követeléseket.  
> Ma a regös csoportok általában fiatal fiúk csapata, akik fenntartják ezt a régi hagyományt a begyűjthető ajándékok kedvéért. De a regös név olyan professzionálisokra is mutat, akik egyszer már végezték a ceremóniát.  
> Sebestyén Gy. (helytelenül) hoz fel számos analógiát Lengyelország, Románia, illetve a dél-szláv országok napforduló ünnepeiben. Miközben kifejezetten felismeri, hogy a központja a területnek, ahol ez a szokás még mindig él, Magyarország, Sebestyén azt hiszi, hogy a magyarok ezt Rómából örökölték, bonyolult módon, feltételezett avar-szlovén székely-magyarokon át. Ez a magyarázat aligha elfogadható. az alapján, amit tudunk a római és a nyugati szertartásokról, ezek csak halvány visszhangok voltak, maskarádés karneválok a Zodiákus állatainak maszkjaiban. A magyar szertartás komoly vallási rítus volt – organikus termékenységi mágia – és az igazi mezopotámiai nevén nevezték, amely csak Magyarországon maradt meg. Ez jóval teljesebb és erősebb változat volt, amely megérkezett Európába abban az időben, amikor a nyugati praktikák haldokoltak.  
> Nem Rómán keresztül jött, hanem egyenesen Keletről, mint a legutolsó tudatos rituálé a jóságos Nagy Szarvas tiszteletére. Keresztény papok folyamatos háborút indítottak a pogány hagyományok ellen és az "ördög fesztiváljának" nevezték Magyarországon és máshol is. Az ősi igaz teremtője az emberiségnek fokozatosan átváltozott a "pokol urává" az emberek elméjében.  

#### A Magyar Néprajzi Lexikon adata:

> A kereszténység egyik legnagyobb → ünnepe, Jézus születésének napja. Krisztus születésének december 25-i megünnepléséről szóló első adatokkal a 4. sz.-ban találkozunk. Niceai János püspök szerint Jézus születését Rómában I. Gyula pápa (i. sz. 337-352) alatt kezdték ünnepelni, majd az ünnep innen terjedt tovább. A szíreknek 343. dec. 25-én már prédikációt tartottak. Konstantinápolyban 379-380-ban nazianzi Szent Gergely emlékezik Krisztus születésére és megünnepli napját. Antiochiában Chrysostomus szerint 386-ban Krisztus születését dec. 25-én ünneplik, s noha még alig tíz esztendeje, hogy a keleti egyház az ünnepet nyugattól átvette, a prédikáció hatása és a hívők lelkesedése oly nagy volt, hogy a város templomai telve voltak. Rómában az 5. sz. elején az állam is elismeri karácsony ünnepét, s Honorius és Arcadius császárok e napon a cirkuszi játékok tartását is megtiltották. Jézus születésének dec. 25-i megünneplésével lezárult a születés dátumának tisztázása körül támadt vita. Erre a napra a következő okból esett a választás: Antiochus kalendáriuma dec. 25. napját a Nap (Napisten) születésnapjának nevezi. Aurelianus császár (270-275) elrendelte, hogy dec. 25-én birodalma egész területén ünnepet tartsanak a legyőzhetetlen Nap (Sol Invictus) tiszteletére (→ napfordulók). Az ünnep új tartalmának szimbolikus magyarázata szerint karácsony Jézusnak, az örök Napnak, az isteni fényforrásnak születésnapja. A liturgiában karácsonynak is, a → húsvéthoz hasonlóan kialakult az előkészületi ideje (→ advent), majd a vigíliája (dec. 24.). E napra → böjtöt rendeltek el, ezért karácsony böjtjének is nevezik. Egyéb nevei: Ádám és Éva napja, karácsony szombatja, szenvedeje estéje, szenvedeste. Mindkét nap, karácsony napja és vigíliája számos → népszokást, hiedelmet (→ hiedelem) vont maga köré, amelyek részint kereszténység előtti képzetekből, a téli napforduló, ill. az évkezdet → mágikus eljárásaiból, részint az ünnep keresztény jellegéből táplálkoznak. Karácsony böjtje voltaképpen már az ünnep kezdete. Ezen a napon mezei munkát nem végeztek. Az asszonyok takarítottak, sütöttek, főztek. A férfiak kiseperték az udvart, kitisztították az istállót, a gazdasszonynak bekészítették a tűzrevalót, a marháknak a takarmányt. Az ország északi vidékein a pásztorok vesszőcsomóval járták sorra a házakat (→ aprószentek-hordás). Ugyancsak dec. 24-én volt szokásban a → paradicsomjáték. A r. k. családok régebben egész nap böjtöltek, s csak az esti harangszó után kezdődött a → karácsonyi vacsora kialakult szokásrendjével és ételeivel, amelyek között első helyet kapott az ostya (→ ostyahordás), a fokhagyma, az alma, a dió és a mákos tészta (→ karácsonyi abrosz, → karácsonyi asztal, → karácsonyi morzsa, → karácsonyi szalma). Amikor az egyház engedett a szigorú böjtből és megengedte, hogy a hivők egyszer napjában jóllakjanak, sok helyen az ünnepélyes vacsora helyett a karácsonyböjti ebéd honosodott meg. Az ebéd vagy vacsora előtt az állatokat is jóltartották. Az ország sok helyén szokásos volt az éjféli miséig dióra kártyázni. Az éjféli miséhez számtalan hiedelem és mágikus eljárás fűződik. Aki feláll a Luca székére (→ Luca napja), meglátja, kik a boszorkányok. Az a lány, aki harangszókor a kútba tekint, meglátja jövendőbelijét. A → szerelmi jóslás egyéb változatait is gyakorolták karácsonykor, ugyanígy többféle haláljósló és időjósló eljárást (→ időjóslás, → haláljóslás) a következő évre vonatkozóan. A valamelyik őszi naptári ünnepen vízbe tett gyümölcsfaágnak is karácsonyra kellett kivirágoznia (→ kivirágoztatott ág). Azt is tartották, hogy az éjféli mise alatt megszólalnak az állatok, s elmondják véleményüket gazdáikról, gondozóikról. - Karácsony napján lánynak, asszonynak nem volt szabad más házához menni, mert szerencsétlenséget vitt volna. Ezért ahol nem volt szokásban a fiúgyermekek köszöntése, ott valamilyen ürüggyel elküldték a rokonokhoz. A székelyek azt tartották, hogy ha fiúgyermek az első látogató, a tehén bikát, ha lány, üszőt borjazik. Az északi vidékek falvaiban az állatok itatása is bizonyos szertartások szerint ment végbe. Menyhén (v. Nyitra m.) a gazda elővette a karácsonyesti vacsoránál megmaradt ostyát, arra zöld petrezselymet tett, majd piros almát, és az egészet a vályúba tette, aztán erről itatták a marhákat, hogy egészségesek legyenek. Némely községben a piros almával egy ezüstpénzt (régi ötkoronást) is tettek a vályúba, hogy az állatok olyan szépek legyenek, mint a piros alma és olyan értékesek, mint az ezüst. - Étkezés előtt a család tagjai megmosakodtak, a mosdóvízbe sok helyen ezüstpénzt, piros almát tettek, hogy a következő esztendőben szerencsések és egészségesek legyenek. Karácsony böjtjén a család minden tagjának viselkedését figyelemmel kísérték, mert azt tartották, hogy ahogy ezen a napon viselkednek, úgy fognak viselkedni a következő esztendőben is. Karácsony napján nemcsak a családtagoknak, hanem a család javainak is a házban kellett lenniük, ezért karácsony böjtjén a kölcsönkért tárgyakat, eszközöket visszaadták. Este a pásztorok országszerte ostoraikat pattogtatták, kolompoltak, a kürtöt fújták az utcán végig, s ilyenkor egyes vidékeken a gazdáktól ajándékot kaptak (→ zajkeltés). Ugyancsak országszerte szokásban volt a már adventben megkezdődött → betlehemezés, továbbá a → kántálás, kóringyálás, angyali vigasság; Zobor vidékén a parázsolás (→ karácsonyi köszöntés). Általában jellemző a karácsonyi szokásokra és hiedelmekre a jövő évi termékenység, bőség, szerencse biztosítása valamilyen módon (→ bőségvarázslás, → termékenységvarázslás). Szokásban volt karácsonykor és a karácsony körüli napokon → dramatikus játékokat előadni, a → bábtáncoltató betlehemezés, betlehemezés, → Heródes-játék, → szálláskeresés. Állatalakoskodás csak szórványosan fordult elő karácsonykor (→ kecskealakoskodás). - Irod. Artner Edgár: Az egyházi évnek, ünnepeinek és szertartásainak kimerítő leírása és magyarázata (Bp., 1923); Veit, Ludwig Andreas: Volksfrommes Brauchtum und Kirche im deutschen Mittelalter (Freiburg, 1936); Bálint Sándor: Népünk ünnepei. Az egyházi év néprajza (Bp., 1938); Szendrey Zsigmond: Évnegyedi szokásaink (Ethn., 1941); Fehrle, Eugen: Feste und Volksbräuche im Jahresablauf europäischer Völker (Kassel, 1955); Pascher, Joseph: Das liturgische Jahr (München, 1963); Bálint Sándor: Karácsony, húsvét, pünkösd (Bp., 1974).  

A szarvas és kerecsen, más nevén turul témáját lásd Kubínyi Tamás által is boncolgatva [[T/Turul#Turul és Csudaszarvas\|Turul és Csudaszarvas]] cím/alcímnél.  

A Szittyakürt folyóirat 2005. november-decemberi számában Kindler László Mit ünneplünk Karácsonykor című cikkecskéje is ide tehető lett volna.  
Molnár V. József Bak – Karácsony hava, Boldogasszony hava című Ősi Gyökér 2006/4. sz. megjelenő cikkében sok néprajzi adatot oszt meg karácsonyról.  

Karácsonyi étel Lengyelországban a kutya, más nevén [[K/Kutia\|kutia]].  
Ahogy a lengyel-ukrán [[K/Kutia\|kutia]] (és meglepő módon az ezzel nevében is azonos szicíliai [[C/Cuccia\|cuccia]]) név is a [[K/Kutya\|kutya]] névre vezethető vissza, úgy az ezen karácsonyi ünnepi étel (görög eredetre visszavezetett) bolgár `koleva` és román `coliva` nevei is a (Nagy) Kutyát jelentő Kal-Eb ([[K/Kalb\|kalb]]) vázra vihetők vissza. Megdöbbentő, hogy a Szíriusz (mindkét) Kutya neve így fennmaradt. Minden továbbit, [[L/Luca\|Luca]] nap kapcsán is lásd [[K/Kutia\|kutia]], ahol az angol Quorára írt cikk(re utalás) is szerepelt.  
Karácsonyi együttállásra utaló övcsaton szereplő kutya, szarvas és turul ábrázolását lásd [[T/Turul#Turul és Csudaszarvas\|Turul és Csudaszarvas]] cím/alcímnél.  

## Karácsonyi sólyomröptetés

Fentebb lábjegyzetben már volt róla némi adat. Az ilyen címmel cikket író Wohlfart Zoltán (Ősi Gyökér 2018/3-4. sz.) inkább a szójátékokra és analógiákra adta fejét, így a Kassai kódex adatán kívül magáról a sólyomreptetésről nem mond érdemben semmit.  
De akkor már tegyük ide a lábjegyzetes adatot:  
Az 1267-es Kassai kódex szerint a magyar kerecsen/kerecseny szóból származik karácsony szavunk, visszautalandó a karácsony időben tartott, ősi magyar szokás szerinti sólyomröptetésre.  

Analógiás mágia, a Nap ereje visszaszerzésének elősegítésére.  


A fenti nevekhez hasonló Korsun ukrán futsal játékos neve.  

Bizonyos ide is vonatkozó írásokat lásd [[L/Luca\|Luca]] és [[T/Téli napforduló\|téli napforduló]].  
Lásd még továbbá [[M/Makara Sankrati\|Makara Sankrati]] és [[H/Hanukkah\|hanukkah]]. Lásd még szintén [[Y/Yule\|Yule]] és [[S/Saturnalia\|Saturnalia]]. A szuahéli karácsony a [[K/Kwanzaa\|Kwanzaa]], a babiloni karácsony neve állítólag [[S/Sakaea\|Sakaea]].  

## Lábjegyzetek

[^1]: Lábjegyzet:  
Az 1267-es Kassai kódex szerint a magyar kerecsen/kerecseny szóból származik karácsony szavunk, visszautalandó a karácsony időben tartott, ősi magyar szokás szerinti sólyomröptetésre. (Analógiás mágia, a Nap erejének visszaszerzésének elősegítésére.)  
Az [alábbi](https://youtu.be/DqMogRPokq8) Turul és Szarvas IV. rész című ÁKA előadásban Kubínyi Tamás 1:24:15-től és 1:29:28-tól szól a karácsony szavunkról. Érdemben sokat nem mond.  
Például Rufus segesvári polgár a 13. században mondja: "Krisztus születése ünnepén a régi magyarok a sólyom ünnepét tartják." Na most nyilván a sólyom a kerecsensólyom, de a Sóly-Om név is a Nap madara és annak születéséről van szó. Ezért reptetik, éppen olyan analógiás-mágiás módszerrel, ahogy a [[L/Luca\|Luca]] címnél írottak szerint a szekereket a ház és a fa tetejére vitték fel. Szek-Ér és Sóly-Om is a Nap (bár utóbbi a Földdel való kapcsolatára is mutat).  
Amit itt mond Kubínyi Tamás, hogy [[K/Kerecsen\|kerecsen]] hamarabb lett volna, mint karácsony, téves.  
Hiszen akkor honnan ered a kerecsen/kerecseny szavunk? Grandpierre Atilla szintén nem elégedett ezzel a megoldással. Tipikus példája ez is annak, hogy ha valami régi kódexből, krónikából származik, az még nem biztos, hogy a tutit mondja meg.  
—  
Wohlfart Zoltán Karácsonyi sólyomreptetés című az Ősi Gyökér 2018/3-4. sz. megjelent cikkében jól látja hogy szópárról van szó:  
Nyelvészeink szerint karácsony szavunk szláv eredetű, és az ószláv "korcsuny" (lépő, átlépő) szónak lehetett az eredeti jelentése. Ugyanakkor feltűnő, hogy a karácsony magas hangrendű párja a kerecseny. Talán őseink napmadara, a kerecsen sólyom összefüggésbe hozható a téli napforduló, a karácsony megünneplésével? Etimológusaink szerint kerecsen szavunk is szláv eredetű, Ha el is fogadjuk e szópár idegen eredetét, az még nem jelenti szavaink megfejtését.  

[^2]: Lábjegyzet:  
Korasszonyunk Karácsonyunk asszony alakja, a gyermekét ölében tartó szűz anya, Nagyboldogasszonyunk.  
A csodák éjszakája, szent születések éjszakája a Karácsony népünk életében. A szent anyaság ünnepe, Nagyboldogasszonyunktól indulva Kisasszonyunkon át a ma "boldogasszony ágyában" életet adó anyákig. A Karácsonyt ünneplők emlékeznek ősi Boldogasszonyunkra, akinek kebelében forgó keresztek, égi fények, születendő napok nyugosznak, s aki időtlen idők vajúdásával szülte meg az első fényt, az Életet: "Óh drágalátos Szûz, mennyben tündöklő fényes tûz..." (V.8). Korok Nagyasszonya, Korasszonyunk az új fényt, éltető szép Napunkat szent kerecsenmadara szárnyaira bízva küldte le az ég tengerében úszó földecske sásos szigetére, ahol majd Kisboldogasszonyunkkal elindítja az emberi életet, megismételve újra és újra az első szent teremtés csodáját. Ennek emlékére maradott fenn hazánk nyugati határainál máig dívó karácsonyi kerecsenrepítés. S ezen első lápos földecske úszó kosárka az újszülött napocska, újszülött emberke első bölcsőcskéje, melyre később már csak királyokat, nagy szerepre hivatottakat bíz a tőlünk távolszakadt népek tőlünk átvett, de már meg nem értett hagyománya.  
—  
[[I/Isten\|Isten]] címnél szereplő passzusában újra említi ([[K/Korona\|korona]] címnél is szerepelt):  
Népünk hite szerint az első élet a Kárpát-medence védő karjai között, a Csallóközben jelent meg. Ismerték még a Csallóközt Tündérek Szigete, Fényesköz, Aranyköz néven is. Ezen örök tavaszú, Isten áldotta szigeten éltek boldogságban az Égi Csallóközből ide költözött Tündérek. Nem ismertek se sötétséget – hisz lényükből fény áradt – se betegséget, se halált. Királynőjük [[T/Tündér Ilona\|Tündér Ilona]], az e földi Élet anyja [Él-Anya], a föld és lég – világunk anyagi részének – megszemélyesítője. Életet adó párja a Nap, kit magyarul Magúrnak neveztek. Itt dajkálták életre az első embert, kit magyarul magyarnak hívnak a mai napig is. Ilona és Magor felett őrködik a Mindenség Ura, az Ős Ok, magyarok Örök Istene, [[O/Öregisten\|Öregisten]]e, kinek jelenlétéről a teremtés ad hírt. Mellette párja, a beteljesülésre váró, álmodó, emlékező Ős Anya, ki időtlen idők vajúdásával szülte teremtett világunkban megnyilatkozó, égi fény szárnyán hozzánk érkező Életet, Napokat, naprendszereket. S nyomában indul el az idő. Ő a Korok Nagyasszonya, Nagyboldogaszszonyunk, Korasszonyunk. Jelképe az önmagába visszatérő kör, a [[K/Korona\|korona]], a szent anyaméh szülő valósága, mely a születés pillanatában királlyá koronáz minden gyermeket.  

[^3]: Lábjegyzet:  
Erich Neumann Nagy Istenanya című könyvében 211. oldalától szól a Great Round, azaz a Nagy Körről. Emlékezzünk még a kelta [[C/Caer Arianrhod\|Caer Arianrhod]] és [[C/Caer Sidi\|Caer Sidi]] kifejezésekre is.  
De a **Körasszony nevére Grandpierre Atilla is rálelt**. Az [alábbi](https://youtu.be/CZwvyvBjM3o) előadásában 33:40-nél ki is mondja. Viszont nem ő volt az első, aki ezt az összefüggést meglátta. Talán Tomory Zsuzsa (kinek Karácsony című könyvét sajnos nem lehet letölteni), de Práczki István (lásd anyagát lejjebb) mindenképp használta. A Grandpierre Atilla féle anyagokat is tartalmazó [Maghon weboldalon](https://maghon.weebly.com/blog-hun/magyar-osmult-01) Grandpierre A. anyagát így adja röviden az ismeretlen (de Práczki Istvánnak tűnő) szerző:  
Grandpierre Atilla kimutatta (Karácsony, 2006, 2011), hogy karácsony neve összefügg Choresm tartomány nevével, honnan a Magyari Urak tértek haza a Kárpátok ölébe, és a szármata Napistennel, nevén Khurs, Khursun. S ennek jelentése: Körasszony. A kar = kör, -csony a kany – kanyar, kony – konyul gyökhöz kapcsolódik, hajlást, görbülést fejezve ki. Hogy érthetőbb legyen: bukást. Karácsony idején történik a [[T/Téli napforduló\|téli napforduló]]. Ekkor bukik át a Nap az év legmélyebb, legsötétebb pontján és születik újra a fény. Ekkor tesz meg a Nap járása egy egész kört! Az évkör túlsó felén, a nyári napforduló található, ekkor éri el a fény kiteljesültségének egészét. A téli napforduló, nevezzük most napbukásnak vagy napbukónak, a bak jegyében történik. Bak – buk! A nyári, a Rák jegyében. A rákra legjellemzőbb az anyaság. A korcs és görcs szó is segíthet, mind kettő a körbezárulás fogalmát hordozza. E szerint, Kerecsen, Karácsony körforgás jelentésű. A Kerecsen egy sólyom fajta. Sólyom – "Solom". A "sol, sole", Napot jelent. "Sol" fordítva luca, "lux". Érdekességképp: Angolul a könyv, book (buk, bukó). A könyv és könyök hasonlóságát kell még magyarázni? A Karácsony – Körasszony torzulás, mint Zsuzsanna – Szűzanya!  

[^4]: Lábjegyzet:  
Grandpierre Atilla Karácsony eredete és jelentősége című [letöltésre elérhetővé tett](https://mega.nz/file/pzNzhKJB#KXz_bvQtrp_QYzmqFqWwIpf4TSn31z4Fn4bUVLJ8jpA) cikkében hasonló megfejtést ad:  
Ha [[K/Khors\|Khors]]/Khursun neve Napisten, akkor az ókori [[K/Khoraszán\|Khoraszán]], Koraszán nevében a "Kor" a "Nap"-ra utalhat; az "un" pedig az "isten" jelentést hordozhatja. Valóban, az óperzsában a "Koraszán" szó jelentése: A föld, ahonnan a Nap érkezik. A mai koraszáni nép számára pedig országuk neve, Koraszán (Khorasan) azt jelenti: a Nap országa.  

[^5]: Lábjegyzet:  
A Pálos-rend korábban is megalakulhatott, főleg annak tudatában, hogy beiktatott évszázadokról is van tudomásunk.  

[^6]: Lábjegyzet:  
[[I/Isten\|Isten]] és [[O/Öregisten\|Öregisten]] címnél és [[K/Király\|király]] címnél is volt arról szó, hogy a ma hímséginek tartott fogalmak valójában mindkét nemre vonatkoznak és kimondottan [[N/Nagyboldogasszony\|Nagyboldogasszony]]ra vonatkoztatható (Öreg/Örök) Isten is.  
Nagyboldogasszonyra visszatérve, miután igen valószínű, hogy karácsony szavunk előrésze az mely kiadja nemcsak [[C/Create\|create]], hanem [[G/Great\|great]] és a [[G/Gyertya\|gyertya]] címnél állló szavak eredetét is és kimondottan great az, ami itt érdekes azzal, hogy Nagy jelentésű, igen is lehet, hogy Ker-Ata itt nem a Napra utal mégsem. [[K/Kör\|Kör]], [[K/Kér\|kér]], [[K/Kérész\|kérész]], [[K/Kalász\|kalász]], [[K/Kalács\|kalács]] és karácsony címnél egyre inkább a Nagy Istenanya képe jön elő és nem a Nap (nagysága). Még ezen a ponton az is kijelenthető lehet, hogy az Ács, Ász illetve Asszony szavunk előrésze is megfeleltethető [[A/ATA\|ATA]]-val, akár Asza, Acsa vonalon.  

[^7]: Lábjegyzet:  
[Ezen](http://www.bandizsuzsanna55.blog.hu/2018/01/31/rovid_kiegeszites_a_magyar_honfoglalas_elso_vezerenek_kerdesehez) oldalon Bándi Zsuzsánna kutató említi ezen nevet és mást is.   

[^8]: Lábjegyzet:  
  
Korochun – a kereszténnyé tett türk-szláv fényünnep \[azaz hun\]  
A Karácsony, vagy másként Karacsúny ősi ünnepünk. A kerecsensólyom is innen kapta nevét, mint a Nap madara. Amikor egy magyar Boldog Karácsonyt kíván, valójában ősei, kereszténység előtti hitét vallja meg.  
Elterjedt, és alaptalan tévhit, hogy a madárról kapta az ünnep a nevét, mert ilyenkor kerecsen sólymot röptettek. Ez nagyjából olyan tévedés, mintha a kereszténység a keresztről kapta volna a nevét, mert azt rajzoltak meg állítottak az őskeresztények mindenhova – miközben a 'keresztény' szó a 'christianos'-ból származik, ami azt jelenti: Krisztus-követő.  
Ugyanez érvényes a kerecsenre. A madár kapta a nevét az ünnepről, a napmadár rituális sötétség-űző reptetése pedig következménye, nem pedig oka a Karacsún ünnepének.  

[^9]: Lábjegyzet:  
Lásd Jankovics Marcell A fa mitológiája című könyvének 208. oldalán a 116. képet.  

[^10]: Lábjegyzet:  
Jankovics Marcell Mély a múltnak kútja és Jelkép-kalendárium című könyveiben még azt írja (egy **"óorosz" korocsun** szót nevez meg), hogy mellékjelentésként orosz nyelvjárásokban "pusztulást", "halált", "végórát", "gonosz szellemet", "legsötétebb napot" is jelentett a "téli napforduló" mellett.  

[^11]: Lábjegyzet:  
Dehogynem. Írja is:  
A betlehemi barlang istálló az idők mélyéből kibontakozó őskép, mely nem más, mint a [[N/Nap háza\|Nap háza]], a Nap újjászületésének helye. Jézusban kelt életre az a fény, amely Isten világának teremtő ereje és a világ mozgásának működtetője. A fény világteremtő és fenntartó csodáját a Nap teszi láthatóvá és a fény hatalma a Nap által érvényesül. A Nap által valósul meg a világ örök mozgásának csodája. A Napgyermek Jézus emberként testesítette meg a teremtő gondolatot.  

[^12]: Lábjegyzet:  
Pap Gábor Karácsony a magyar csillagos égen című könyvéből (ahonnan Grandpierre Atilla idéz) kiderül, hogy a [[B/Betlehemi csillag\|Betlehemi csillag]] története magyar eredetű (csak éppen a [[K/Karácsonyfa\|karácsonyfa]] csillagdíszét nem említi [[S/Szíriusz\|Szíriussz]]al azonosítva):  
Tudomásul kell vennünk, hogy létezik egy önálló magyar hagyomány, amelynek megvan a maga mondanivalója a Karácsonyról, és ez legalább olyan súllyal van jelen a betlehemes játékaink szöveganyagában, mint a közvetlen bibliai tradíció. Akármilyen irányból közelítünk a kérdéshez, mindenképpen a csillagos ég lesz a főszereplő a betlehemi játékok színpadán. Ezért van az, hogy előbb vagy utóbb mindenképpen fel kell tennünk a kérdést: Karácsony éjszakáján mit is látunk hát az égbolton? – Ahogy más műsorában kifejti, a [[R/Rák csillagkép\|Rák csillagkép]]et a zenitben, a [[J/Jászol\|jászol]]lal. Minden továbbit lásd [[B/Betlehem\|Betlehem]], [[P/Precesszió\|precesszió]], [[S/Szamár\|szamár]] és [[O/Ökör\|ökör]].  

[^13]: Lábjegyzet:  
[Ezen](https://youtu.be/w4bzeCO5qCM) Ne Legyen Áldozatos, Karácsonyi ünnep 1. rész című műsorban Pap Gábor 4:40-nél szól arról, hogy **december 24. éjfél a karácsony pillanata** és ez nem egy önkényes, hanem énekekből igazolható adat (például [innen](http://www.dinnyes.com/nyit/vers_abc/versek_n/advent_Elindult%20Maria.html) az Elindult Mária című énekből idéz): "**Tizenkét órakor** megszületett Jézus, tizenkét szép őrző angyal fonja a koszorút."  
Arról is szól, hogy ilyenkor éjfélkor a szemközti [[R/Rák csillagkép\|Rák csillagkép]]et látjuk és hogy a szemközti Rák zenitel. [Ezen](https://qr.ae/pNSqWL) Quora válaszra kommentként írtam is:  
Not many people seem to mind or care about the fact the manger is a symbol. The Praesepe = Manger is a place in the zodiac, in the constellation Cancer, which is opposite Capricorn, where the Sun (Son) of God is born (at midnight we see the Cancer in zenith; Christmas Day refers to Jesus's birth).  
Also, Mithra's birth in a cave refers to the birth in the vulva of the Goddess. Mithra = Jesus = Hungarian Magor (> Akkadian, Dravidian names for Capricorn, Magur, Makar) (that is also why in Semitic `mahaar` = clam; a symbol of the vulva).  
This is what Robert Graves should have researched. The Turanian-Scythian-Magyar symbolism and language. The West can only accept the Western dialogue.  
—  
Úgy tűnik, nem sok embert zavar vagy érdekel, hogy a jászol egy szimbólum. A Praesepe = jászol egy hely az állatövben, a Rák csillagképben, amely a Bakkal szemben van, ahol Isten Napja (Fia) megszületik (éjfélkor a Rákot látjuk a zenitben; karácsony napja Jézus születésére utal).  
Mithra barlangban való születése is az Istennő vulvában való születésére utal. Mithra = Jézus = magyar Magor (> akkád, dravida **Magur**, **Makar** Bak csillagkép nevezetek) (ezért is van a szemita `mahaar` = kagyló; a vulva szimbóluma).  
Ezt kellett volna Robert Graves-nek kutatnia. A turáni-szkíta-magyar szimbolikát és nyelvet. A Nyugat csak a nyugati párbeszédet tudja elfogadni.  
——  
John G. Jackson Christianity before Christ című könyvének 127. oldalán a Nap karácsonyi születése kapcsán írja, hogy az [[I/Istálló\|istálló]] a Bakban keresendő, és Héraklész munkáinak egyikét, az Augeas (Αὐγέας) istállóját veszi alapul (Héraklésznek azt kellett kitakarítani a görög mítoszban). Amit ír, tökéletesen megfelel az iméntieknek és a [[H/Háromkirályok\|Háromkirályok]] címnél írottaknak:  
At the midnight hour on the first minutes of the 25th of December the birthday of the sun was commemorated. The sun was then in the zodiacal sign of Capricorn, then known as the Stable of Augeus, so the infant sun god was said to have been born in a stable. Brightly shining on the meridian was Sirius (The Star from the East); while rising in the east was Virgo (The Virgin), with the horizon passing through the center of the constellation. To the right of Sirius was the constellation Orion (The Great Hunter), with three stars in his belt. These stars, in a straight line, point at Sirius and were anciently known as the "three kings." We have met them in the Gospels as the three Magi or Wise men from the East.  
—  
December 25-én éjfélkor a nap születésnapját ünnepelték. A nap akkor a Bak jegyében volt, amelyet akkor Augeusz istállójának neveztek, így a csecsemő napistent állítólag egy istállóban született. A meridiánon ragyogóan ragyogott a Szíriusz (a keleti csillag); miközben keleten felkelt a Szűz (a Szűz), a horizont pedig az állatöv közepén haladt át. A Szíriusztól jobbra volt az Orion csillagkép (a Nagy Vadász), három csillaggal az övében. Ezek a csillagok egy egyenes vonalban mutatnak a Szíriuszra, és az ókorban "három királyként" ismerték őket. Az evangéliumokban találkoztunk velük, mint a három mágus vagy bölcs ember keletről.  
——  
Ezután Jackson itt még Edward Carpenter egy könyvének adatsorát adja közre a kétkedőknek.  
——  
Acharia S erre a Szűz csillagképre koncentrál; forrásul adja Szent Albertet, ki szerint, a [[S/Szeplőtelen fogantatás\|szeplőtelen fogantatás]] szűz-motívuma attól asztroteologikus, hogy december 25-én éjjel, a születéskor a [[S/Szűz csillagkép\|Szűz csillagkép]] felkel a horizonton (hát nem éppen ettől van; nem értik a Tejútistennők szűzen szülésének okát):  
As Albert the Great acknowledged, the virgin-birth motif is astrotheological, referring to the hour of midnight, December 25th, when the constellation of Virgo rises on the horizon. The Assumption of the Virgin, celebrated in Catholicism on August 15th, represents the summer sun's brightness blotting out Virgo. Mary's Nativity, celebrated on September 8th, occurs when the constellation is visible again. Such is what these "Christian" motifs and holidays represent, as has obviously been known by the more erudite of the Catholic clergy. Hence, the virgin who will conceive and bring forth is Virgo, and her son is the sun...  
—  
Amint azt Nagy Albert is elismerte, a szűzi születés motívuma asztroteológiai eredetű, és a december 25-i éjféli órára utal, amikor a Szűz csillagkép felkel a horizonton. Szűz Mária mennybevétele, amelyet a katolicizmusban augusztus 15-én ünnepelnek, a nyári nap fényességét jelképezi, amely eltakarja a Szűz csillagképet. Mária születése, amelyet szeptember 8-án ünnepelnek, akkor következik be, amikor a csillagkép ismét láthatóvá válik. Ilyeneket jelentenek ezek a "keresztény" motívumok és ünnepek, amit nyilván a katolikus klérus műveltebbjei is tudtak. Ezért a szűz, aki fogan és szülni fog, a Szűz, a fia pedig a Nap...  

[^14]: Lábjegyzet:  
Az [alábbi](https://christmaspagandeception.wordpress.com/2013/07/02/the-nimrod-tree-nimrod-the-lord-of-christmas/) oldalon is előjön Nimrod hogyan köthető a karácsonyhoz (nos, \[az Orion csillagkép\] ilyenkor látszik az égen). Grandpierre Atilla [említett](https://youtu.be/CZwvyvBjM3o) előadásában 59:20-nál és 01:02:02 -nél is mondja, hogy bizonyos William Walsh írja, hogy egy régi babiloni mese egy örökzöld fáról szól, mely egy holt fatönkből ugrott elő. A halott fatönk a halott Nimródot jelképezi. Az a Nimród, aki a magyarok csillaghagyománya szerint is az imént (lásd [[K/Karácsony\|Karácsony]]) az égen jelent meg, most a földön, ráadásul a szkíta eredetmondában szereplő eke, vagyis a tuskó égetés szokásában. Nimródot jelképezi ez a fatörzs, az örökzöld fa pedig arról adott hírt, hogy Nimród új életre kelt Tammuzban, írja Walsh.  

[^15]: Lábjegyzet:  
Varga Géza Nimród tamga a veleméri Sindümúzeum szentgyörgyvölgyi csuprán című dolgozatában is írja:  
Az Orion csillagkép a lapp mítoszok szerint a Tejúton előle, a Sarkcsillag felé menekülő csillagszarvasra vadászik. Csak be kellett helyettesíteni a csillagok között zajló jelenetbe a magyar Csodaszarvas-monda szereplőit. Ezek szerint a Gemini (Ikrek) csillagkép Nimród két fiával, Hunorral és Magorral azonos.  

[^16]: Lábjegyzet:  
Richard H. Allen könyvéből kiderül, hogy az akkádban `hid` = folyó (a Tejutat Hid In-Ni-Naanak, Innana/Istár folyójának nevezték). Érdekes ennek [[H/Híd\|híd]] szavunkkal való egyeztetése is, annál is inkább, mert Iránban ismert a Chinvat-híd kifejezés a Tejútra értve (lásd róla főleg [[S/Sarama\|Sarama]]). Könnyen lehet, hogy a görög szó föníciai eredetű és az akkád `hid` = folyó valóban a Tejútfolyó, mely híd is. Különösen a Tejút karácsonykori függőleges állásával képez [[R/Religion\|religio]]-szintű hidat ég és föld, isten és ember között.  

[^17]: Lábjegyzet:  
http://grandpierre.hu/site/2013/11/karacsony-es-vonzas-torvenye-oshagyomanyunk-teljesebb-megvilagitasban/  

[^18]: Lábjegyzet:  
Gyárfás Ágnes a Fordulat – Hitvilág, mítoszok, legendák című PDF 53. oldalától szereplő Lugal Geme nagy Urasszony ki Mada című írásában is kitér arra, miért fontos a január 1.-i dátum:  
A másik nyilas, az Orion, a fiatal király a téridő reprezentánsa. Erdei tündér felesége a legszebb csillag, a Szíriusz, sorsszerűen együtt él vele, később vonul fel mellé az égboltozat közepére 10 nappal, január elsején. \[Itt lenne jó tudni azt is, hogy az északi sarkon hol van ilyenkor Szíriusz.\]  

[^19]: Lábjegyzet:  
Tekintsük az alábbi sorokat [[M/Magor\|Magor]] címnél legutóbb írottak folytatásának. Jól látszik, hogy [[J/Jézus\|Jézus]] = Magor.  

[^20]: Lábjegyzet:  
Falvay K. Nagyboldogasszony című könyvének 302. oldalán perzsa mesét idéz László Gyulától (az utolsó sorok szövegezése egészen hasonló a magyaréhoz):  
"Ruszvánsád herceg, a kínai császár fia az erdőben, vadászat közben egy csodálatos szarvast pillant meg: szőre kék volt, szeme, mint a rubin, patája csillogott, mintha színarany lett volna. Ez a szarvas mindig tovaszökellt előtte, elejteni sohasem tudta. Végre egy kis tó közepébe ugrott s ott eltűnt vadásza elől. Az elalvó Ruszvánsádot vidám zeneszó, gyöngyöző nevetés ébresztette föl. A hangokat követve csodás márványpalotába jutott, s ott tucatnyi szép leány gyűrűjében, trónszékén ülve tündöklő szépségű fiatal leányt pillantott meg. Kérdésére, ki lenne ő, azt felelte: Csak szelíd gímszarvas vagyok, nevem Sehrisztáni, Tündérország királynője vagyok."  