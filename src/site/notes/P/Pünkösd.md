---
{"dg-publish":true,"permalink":"/P/Pünkösd/","title":"Pünkösd","tags":["Englishtexttranslated"],"created":"2024-12-18T11:44","updated":"2025-10-10T21:53"}
---


# Pünkösd

A Szentlélek kiáradásáról vagy a Szentlélek kitöltetéséről Pünkösd ünnepén emlékezünk meg. Először is érdemes elolvasni [[U/Ünnep\|ünnep]] címnél írottakat. Ott is szó esik arról, amit végül is Pap Gábor is elmond: a három legfontosabb ünnep közül (Karácsony és Húsvét után) ez a harmadik, az Ikrek havában, Pünkösd ünnepe (ne feledjük, hogy a legfontosabb búcsújáró helyünk, Csíksomlyó pont itt ünnepli a fő ünnepét; ez egyúttal a magyarság testet öltésének téridő-színe).  

#### Tomory Zsuzsa Ősi magyar imádságaink...

...című az Ősi Gyökér 2016/3. sz. megjelent cikkében írja:  
> Gyermekkorom pünkösdi körmenetének még szerves része volt a rózsalányok jelenléte, kik virágszirmokat hintettek az Ur jelképeit hordó papság lábai elé. Pünkösd szavunk ugyancsak pannon őstörzsünk szótárának terméke, s ősi nap ünnep. A felkelő, megújuló nap örömére és tiszteletére piros pünkösdi rózsát helyezett népünk még a közelmúltban is az ajtó bejárata fölé.  
> A fényszületés ősi emlékünnepét örökítik meg az első keresztény pünkösd leírásakor megjelenő "lángnyelvek" is. Az Újszövetség kitér azon "csodára" is, mely szerint Péter beszédét a jelenlévők mind megértették. Magyar hagyományaink ismeretében e csoda igen érthető: a megjelentek más-más törzsi név alatt mind magyar származású népek voltak, akik a Fény ünnepére gyűltek össze.  

A hagyományaink egyértelműen arra mutatnak, hogy az Ikrek és a Bika közötti időszak fontos volt.  

#### Bíró Lajos...

...Táltosok könyvében ([[T/Tejút-kapuk\|Tejút-kapuk]] címnél is szerepelt) is szóba hozza Pünkösdöt, a szentlélek kiáradását, a [[T/Tejút\|Tejút]]ra való kilépés kapcsán a Bika és az Ikrek közti időszakban:
> A zodiákus zárt köréből a Tejútra két helyen nyílik kapu: ahol a Tejút a Nappályát metszi: a Bika-Ikrek és a Skorpió-Nyilas határvidékén. Az óhajtott együttállás, amikor az égi Út megnyílik a Föld lakója számára, a Nap, a Hold, a Vénusz és a Tejút találkozását jelenti, az Ikrek és Nyilas havabeli Újhold idejét, amikor még a Vénusz is e jegyekben tartózkodik, ott, ahol a Nap és Hold. (Ilyenkor a Tejút Napos-Holdas égigérő fává lesz).  

[[N/Nap#Napba öltözött asszony\|Napba öltözött asszony]] cím/alcímnél szerepelt Fister Mária Magdolna: Cigléd, a titokzatos Pálos hely című az Ősi Gyökér 2012/1. sz. megjelent cikkében Pünkösd kapcsán, hogy ekkor öltözne Napba, a nyári napforduló idején és hogy ünnepe mindig változó, sohasem esik egybe a nyári napforduló idejével. Hol ide, hol oda kerül az ünnep.  
[Ezen](https://hu.wikipedia.org/wiki/S%C3%A1vu%C3%B3t) oldalon a héber Sávuót nevéről illetve az ünnepről olvashatunk. A zsidó naptár szerint: napja a ([[S/Seven\|seven]] névvel nyilván véletlenül azonos) [[S/Sziván\|Sziván]] 6.  
A mellékelt képecskén látjuk, hogy valóban a nyári napfordulóhoz közeli napra is eshet a közben [[S/Sabbath\|Sabbath]] címnél is taglalt Sávuót.  
![assets/Pünkösd_image1.png|fix_light](/img/user/P/assets/P%C3%BCnk%C3%B6sd_image1.png)  

Internet blogon hasonló olvasható:  
> A Tejút a létezés galaktikus síkjának külső, látható megnyilvánulása, mely összhangban van az isteni világgal, a zodiákus pedig a szemünk számára is láthatóvá teszi a szellemi világgal összhangban lévő kozmoszunk határát. Ennek a két körnek a metszéspontjai a Nyilas első fokain (az ellenkező oldalon pedig az Ikrek első fokain) **kapukat** jelölnek a szellemi világból az isteni világba, melyeken keresztül az isteni világból impulzusok áramolhatnak a szellemi világba, vagyis a mi kozmoszunkba. A metszéspontok területei (az Ikrek és a Nyilas kezdeti fokai) ezért magas nyomás és magas feszültség helyei. Nem csoda, hogy gyakran történnek egyfelől isteni kinyilatkoztatások, másfelől krízisek[^1], amikor ezeken a helyeken áthalad a Nap, a Hold, vagy más bolygó. Elég arra gondolni, hogy Pünkösdkor a Nap az Ikrek 2,5 fokán állt. Ekkor a Szent Szellem melyet a tanítványok fejére szálló lángnyelvek alakjában írnak le, a galaktikus síkról árad be az isteni világból, mint ennek a világnak az ősképi megnyilatkozása.  

#### Jankovics Marcell Jelkép-kalendárium...

...című könyvében írja:  
> A május 22-ével kezdődő csillagászati hónap az Ikrek jegyének védelme alatt áll. A jegy névadója az Ikrek ([[G/Gemini\|Gemini]]) csillagkép. Ennek az állatövi csillagképnek különös jelentőséget ad, hogy a nappályára merőleges égi körív, a Tejút is áthalad rajta, s az elmúlt kétezer évben a [[N/Nyári napforduló\|nyári napforduló]] otthona volt. A legrégibb közel-keleti kozmogóniák a világ teremtését arra az időre teszik, amikor a [[T/Tavaszpont\|tavaszpont]] állott az Ikrek csillagképben (ha az év tavasszal kezdődik, gondolhatták, legyen tavasszal a "minden dolgok kezdete").  
> A Pünkösd az Ikrek jegyéhez kapcsolódik, amikor a Nap az Állatövön megtett éves útja során elér a Tejút felső végéhez az Ikrek jegyénél. Itt nyílik meg a világfa tetején a felső világ, a Menny [[K/Kapu\|kapu]]ja. Ezért állítottak régen ekkor májusfát és énekelték: "...nyitva van az aranykapu, csak bújjatok rajta!"  
> A [[K/Kapus játék\|kapus játék]] címnél előjövő "Bújj, bújj zöld ág" ének-mondóka szövegének "Nyitva van az aranykapu, csak bújjatok rajta" sorai a fordulópontra \[kapu\] utalnak, amelyen ekkor kél át a Nap.  

Sir James Frazer The Golden Bough és Jankovics Marcell A fa mitológiája című könyvében[^2] írottak alapján kiderül, hogy a pünkösdi és a május elsejei ünnepségek keverednek, hiszen elfeledték, milyen csillagászati eseményhez fűződnek.  
Jankovics Marcell Jelkép-kalendárium című könyvének 148. oldalától szól Pünkösdről, eredetéről.  

John Major Jenkins is szól május elsejei dátumról, a Nap zeniten való áthaladása kapcsán (a csatolt képen azt is felfedi, hogy a maya 260 napos szakrális naptár szépen illeszkedik a történésekre):  
> Two dates within the solar year are indicated at Izapa: the solar zenith-passage date (of which there are really two: May 1 and August 12), and December 21 (the December solstice). The associated iconography reinforces the probability that the Izapans were consciously using these dates. It is striking that August 12 and December 21 are the astronomically significant brackets for the beginning and end dates of the 13-Baktun cycle of the Long Count, suggesting that both 3114 BC and 2012 AD were projected (or calculated) during the formulation of the Long Count at Izapa.  
> —  
> A napévben két dátumot jeleznek Izapában: a nap zenitjének átvonulásának időpontját (amelyből valójában kettő van: május 1. és augusztus 12.), valamint december 21-ét (a decemberi napforduló). A kapcsolódó ikonográfia megerősíti annak valószínűségét, hogy az izapaiak tudatosan használták ezeket a dátumokat. Feltűnő, hogy augusztus 12. és december 21. csillagászati szempontból a Hosszú Számlálás 13 baktun ciklusának kezdő és záró dátumának zárójelét jelenti, ami arra utal, hogy a Hosszú Számlálás izapai megfogalmazása során mind a Kr. e. 3114-et, mind a Kr. u. 2012-t előrevetítették (vagy kiszámították).
- Valahol olvasom (lásd csatolt képen), hogy a *solar zenith passage*, mely fontos volt a mayáknak, csak a trópusokon fordul elő (amit nem értek, mert a Nap legmagasabb pontján mindig áthalad, csak a földtengely ferdesége miatt az évszaktól függően ez magasabb vagy alacsonyabb).  
![assets/Pünkösd_image2.png|fix_dark fix_light|840](/img/user/P/assets/P%C3%BCnk%C3%B6sd_image2.png)  

![assets/Pünkösd_image3.png|840](/img/user/P/assets/P%C3%BCnk%C3%B6sd_image3.png)  

A csatolt képen is szerepel azon adat, hogy a [[T/Téli napforduló\|téli napforduló]] és a május elseje(i zeniten való áthaladás) közt éppen 130 nap telik el, mely a 260 napos év fele. Ezen 130 nap előjött legutóbb [[K/Kutyaáldozás\|kutyaáldozás]] címnél, amikor a kutyaáldozatokkal kapcsolatba hozható római ünnepek dátumait vizsgáltuk:  
A [[R/Robigalia\|Robigalia]] mellett a [[L/Lupercalia\|Lupercalia]] és a [[F/Furinalia\|Furinalia]] is kapcsolatba hozatott kutyaáldozással.

A Lupercalia időpontja február 15, a Robigalia-jé árpilis 25, míg a Furinalia-jé július 25. Az időpontok nyilván nem arbitrárisak. Az első két időpont közt hetven, míg az utóbbi két ünnep közt éppen [[H/Hatvan\|hatvan]] nap telt el. Összeadva ez a maja naptárból ismert 130 napot adja ki, a 260 napos szakrális év felét.  

Jankovics Marcell A fa mitológiája című könyvének 160. oldaláról származó adata alapján is az derül ki, hogy az énekek utalnak jeles csillagászati időpontokra:  
> A bazsarózsa, azaz pünkösdirózsa még nem nyílik május 1-jén; ez a virág tényleg pünkösd virága. Hogy a felvirágozott alakoskodó kit jelenít meg, azt a pünkösdi ének árulja el:  
> *"Nem anyátúl lettél,  
> Rózsafán termettél,  
> Piros pünköst napján  
> Hajnalban születtél."*  
> Az ének folytatása a faszellem ellenlábasával ismertet meg bennünket, aki az év másik, téli felén uralkodik:  
> *"Eb anyátúl lettél,  
> Kökényfán termettél,  
> Tátos Luca-napján  
> Éjfélben termettél."*  
> Pálóczi Horváth Ádám gyűjtése  

Érdekes, hogy az ellenlábasról szóló részben az eb/kutya is említésre kerül: "*eb anyátúl lettél*." ([[D/Dél#Dél és éjfél\|dél és éjfél]] cím/alcímhez és máshová is bekerült.)  

Mivel a Tejútról van szó (lásd [[T/Tejút-kapuk\|Tejút-kapuk]]), és az [[O/Ötven\|ötven]] szám is az [[O/Ötevény\|Ötevény]]en keresztül a [[T/Tejút\|Tejút]]hoz köthető, az alant bemutatott görög számérték is értelmezhetővé válik, bár az ötven itt napokat jelentene, nem holdhónapokat.  

Ugyebár itt a pünkösd kapcsán mindig meg kell jegyezni, hogy a május elsejei ünnepkörrel hogyan kapcsolódik.  

#### Gyárfás Ágnes...

...Három óriás és az öreg király – a nyári égbolt híres férfi-csillagképei című Ősi Gyökér 2006/2. sz. megjelent cikkében májusi csillagképek kapcsán az [[O/Ökörhajcsár csillagkép\|Ökörhajcsár csillagkép]]et hozza fel:  
> A Bojtárnak nevezett Bootes május 1-én delel, ahogy írja. Ez a nap a Bojtár korúak kiemelt pillanata. Éjszaka májusfát emelnek szeretőjük ablaka alá, vagy társaikkal közösen állítják a falu közepébe. Felékesítik szalagokkal, s a lányok hajnalba odamennek, s a nekik szóló szalag mellé felakasztják a maguk bokrétáját. Ez a bokréta dönti el, kinek van a faluban igaz szeretője. Ahol olyan magas májusfát állítanak, amelynek lombját a lányok nem érik el, és nem tudnak rá bokrétát akasztani, ott már uralomra tört a teljes patriarchizmus, amelyben a férfi nem igényli a női bokréta áldó, védő erejét, sőt a magáét fitogtatja, mondván, hogy olyan magas fát emeltünk, amely az égig ér, és nem veszik észre, hogy női bokréta nélkül nem lehet a Mennybe jutni. János vitézt egy rózsaszál vezette el Iluskájához, a Boldogság szigetének tiszta tavához. Az égbolt Bojtárja éjféli delelésével noszogatja, sarkallja a mezőn élő pásztorokat arra, hogy ma éjszaka pár órára őrizzék a kutyák a nyájat, mert a faluban van tennivalójuk. Május elsejének hajnala a szerelmesek pillanata, a Bojtár korúak ünnepe. A májusfa rituáléja férfi és női szerepkörre oszlik. A férfiak felállítják a májusfát, zenével ébresztenek. A lányok csak ezután jelennek meg bokrétáikkal, s ezeket a fára aggatják. Rezeda és tulipán csokrot hoznak általában, de a fiúk mégis fölismerik, melyik az övék, melyiket akasztotta a fára szívük szép szerelme: A bokrétát a kalapjuk mellé tűzik, és általában sokáig viselik, főleg a mezőn élő pásztorok, az égi Bojtár földi fiai. Molnár V. József is pontosan tudja, hogy a virágot \[és még [[A/Alma\|almá]]t\], ősi szellemben a lány adja a fiúnak és nem fordítva. Ez a szokás, amely szerint a férfi viszi a virágot a hölgynek, a Dámának, a Sárkány a Dáma legyőzetésétől számított sötét idők terméke. Gesztus a legyőzöttnek.  

Még mindig csillagképeknél tartunk (csak hát itt megint rendezni kellene a precessziós elcsúszás kérdését):  
Falvay Károly Nagyboldogasszony című könyvének 160. oldalán egyiptomi piramis-tájolással és **az Orion kelésével hozza kapcsolatba Pünkösd idejét**. Nem tudni, mennyire megalapozottan, bár (ezt később írom ide), épp ez lehet a lényeg. A Nyilasban levő Nyílás (mely az egyik égi [[K/Kapu\|kapu]]) szemközti másik nyílás (kapu) az Orion-Szíriuszhoz (lásd utalást: "eb anyátúl lettél"), azaz a Nyíl/[[I/Íj csillagkép\|Íj csillagkép]]hez, annak állásához kötődik ([[N/Nyilas-Ikrek tengely\|Nyilas-Ikrek tengely]] címnél is volt arról szó, hogy Nyilas-Nyilasnak kellene hívni). Pünkösd tehát eredetileg nem keresztény ünnep, hanem ősvallásbeli csillagászati jelentőségű ünnep kellett legyen és akár a Bűn-Kezd fogalmát (a [[B/Bűn\|BŰN]] arra utalna, hogy a Kis Évben a napforduló után csökken a fény) is takarhatja.  
Falvay könyvének 243. oldalától taglalja magát Pünkösdöt és a pünkösdi játékokat és szóba hozza a halottak ünnepét is. A 364-365. oldalon mutat rá, hogy május 13. római családi halálünnep volt[^3]; holott ma már november 1-én ünnepeljük a Mindenszenteket; a két ünnep ugyanis történetileg egymásból ered).  
[[P/Péntek\|Péntek]] címnél pedig Varga Csaba taglalja a [[B/BÁN\|BÁN]]-at és bün-tet szavak kapcsolatát. Igen is, pünkösd azért hozatott kapcsolatba a [[G/Gyász\|gyássz]]al, bánattal, mert a Nap átlépett a sötét [[F/Félév\|félév]]be. Pünkösd így nem tavaszi, tavaszutói (májusi-júniusi) ünnep volt, hanem eredetileg nyári napfordulós (vagy ahhoz mért teliholdas vagy újholdas) ünnep kellett legyen. Az MNL alant is írja:
> A máj. 10.-jún. 13-a között mozgó ünnep alkalmasnak bizonyult a tavaszi és [[N/Nyári napforduló\|nyári napforduló]] ősi európai szokásainak és hiedelmeinek továbbélésére.

Jankovics Marcell adata másutt is szerepelt:
> Mivel a Tejút két ponton keresztezi az Állatövet és a látóhatárt, a lélekjárásra még egyszer kínálkozik kedvező alkalom, mégpedig karácsonnyal átellenben, a [[N/Nyári napforduló\|nyári napforduló]]t köszöntő Szent Iván-napkor. Megjegyzendő, hogy amiképp a [[P/Precesszió\|precesszió]] okán a decemberi ünnepek, de főleg karácsony lettek a november elsejei szokások továbbéltetői, azonmód veszi át Szent Iván-nap pünkösd közvetítésével a régi május elsejék örökét. (Május 1. úgy állt szemben november elsejével a kelta naptárban, mint Szent Iván karácsonnyal a miénkben.) A május 1-jei (pünkösdi) hidasjátékban például a [[H/Híd\|híd]] a Tejutat jelképezte. A játék értelmében a hídra (Tejútra) lépés csak úgy lehetséges, ha a hidasmester (a Hold) megnyitja az "aranykaput." Ő azonban csak akkor engedi a hídra lépni a kérelmezőket, ha azok az eltört hídlábat (az ég és Föld között megszakadt kapcsolatot) sárarannyal (a Nap fémével: fényével) helyreállítják, azaz létrejön a kívánatos Föld-Hold-Nap-Tejút együttállás.  

[[G/Győz és gyász\|Győz és gyász]] címnél is legutóbb arról volt szó, hogy a [[G/Gyász\|gyász]] a Nap nyári napfordulós halálára utal.  
Azon lehet vitatkozni, hogy a májusi, pünkösdi és szentiváni ünnepkör hogyan válhatott úgy szét, hogy a Pünkösd ma már nem kötődik a nyári napfordulóhoz. Erre két magyarázatot adhatunk: az egyik a [[P/Precesszió\|precesszió]], a hónapok csúszása. A másik, hogy a Pünkösdhöz kötött Orion kelése nem pont a nyári napfordulókor történik. A Tejútközponttal, az ott levő Nyílással nem teljesen szemközti lehet Orion (erről kellene technikai adat).  

Az "*eb anyától lettél*"-re még visszatérve, a [[B/Bűn büntetése\|bűn büntetése]] címnél is esett szó kutyakölykök szüléséről és arról, hogy Magyar Adorján félreérthetett valamit. A ruhátlanság, [[M/Meztelen\|meztelen]]ség Falvay Károly adata szerint istennői attribútum. Nyilvánvaló, hogy ősvallásbeli-csillagászati háttere van az ott említett büntetésnek (eleve a [[M/Meztelen\|meztelen]]re vetkőztetés azt jelenti, hogy istennői (tündéri-kurvai) státuszba "emelték" őket: a büntetés a magyar ősi gondolkodás szerint (isteni-)nevelői célzatú).  
Magára az ebségre (Ebcsillagnak is hívták a magyarok Szíriuszt, nemcsak [[S/Sánta Kata\|Sánta Katá]]nak) térjünk még annyira ki, hogy felidézzük, hogy [[P/Pán\|Pán]] kapcsolatba hozatott Szíriusszal is. Márpedig ezen Pán (mely lehet úr jelentésű is) szintén P-N szóvázú, mint bán és bűn. Tudjuk, hogy a Szíriusz csillaghoz mért helyzetünk dönti el, hogy a kutya jó vagy rossz megítélésű.  
Egyébként [[K/Karácsony\|Karácsony]] címnél is előjött egy érdekes népi eredetű kutyás adat[^4].  

## Pünkösd hivatalos szóeredete

#### Magyar Adorján...

...sem biztos abban, hogy a pünkösd szó görög eredetű lenne:  
> Igaz ugyan hogy pünkösd szavunk a görög `pentekoszte` ünnep e nevéből származik, csakhogy mivel pünkösd tavaszi ünnepe a kereszténység előtt is megvolt, vagyis a kereszténység ezt is, miként más ünnepeket is, csak átvett, így tehát ki tudja mely szóazonosítások, átmagyarázgatások történtek míg a pentekoszte szó, valamint a magyar pünkösd szó is, valamely hasonló régibb szóból létrejött.  

Pünkösd mint egyik fontos fényünnepünk nevében (illetve maga a bűn szóban is) a [[F/Fény\|fény]] szavunk már ü-hangosan jelenik meg, mutatván, hogy itt a sötétbe hajlás történik.  

## Pünkösd ünnep lexicon adata

#### A Magyar Néprajzi Lexikonban...

...a \[judeo-\]keresztény ünnepről írják:  
> A keresztény egyház egyik fő ünnepe, mely a → húsvétot követő ötvenedik napon kezdődik. (Elnevezése a görög `pentekosztész` 'ötvenedik' szóból származik.)  
> A zsidó vallásból ered, ahol a [[P/Pészah\|pészach]] utáni ötvenedik[^5] napon, sabbath-kor az aratás, az első gyümölcsök, majd később a tízparancsolat adományozásának az emlékét ülték. A keresztény egyház annak emlékére tartja, hogy tanai szerint Jézus mennybemenetele után a Szentlélek leszállt az apostolokra. A húsvéthoz alkalmazkodó pünkösd is mozgó ünnep a niceai zsinat (i. sz. 325) határozata óta. A máj. 10.-jún. 13-a között mozgó ünnep alkalmasnak bizonyult a tavaszi és [[N/Nyári napforduló\|nyári napforduló]] ősi európai → szokásainak és hiedelmeinek (→ hiedelem) a továbbélésére. A középkori egyház az ünnep keresztény jellegének hangsúlyozására templomokban megjelenítette a bibliai eseményt. Az egyházi ünnep világi jellegét bizonyítják az azt tiltó rendelkezések. A legjellegzetesebb pünkösdi → népszokások: az ügyességpróbákkal egybekötött pünkösdi királyválasztás (→ pünkösdi királyság), a lányok, legények (kisfiúk és kislányok) falufeljáró köszöntése (→ pünkösdölés), és a kislányok agrármágiával egybekötött köszöntése (→ pünkösdi királynéjárás). A pünkösdhöz különböző eredetű és korú szokások fűződnek, a legarchaikusabb a pünkösdi királyválasztás. A pünkösdi királynéjárás a Dunántúlon még ma is élő népszokás, ha nem is eredeti tartalmában és formájában. Az ünnephez énekes-táncos, dramatikus → gyermekjátékok is kapcsolódhatnak. Ezeknél a játékoknál két játékos feltartott karral kaput formál, ez alatt haladnak át a többiek, a "Bújj, bújj zöld ág..." szövegmotívum is erre utal (→ [[K/Kapus játék\|kapus játék]], → zöld ág, → zöldághordás). Különböző → rítusok és hiedelmek kapcsolódnak ehhez a naphoz hazánkban is, akárcsak a környező népeknél. Nálunk azonban a pünkösdnek nincs boszorkányos, rossz előjelű vagy halotti jellege. A keleti szlávoknál jellegzetes az ünnep kapcsolata a vízzel és a rituális fürdéssel. Erre nálunk csak szórványos adatok vannak. Így például Szeged vidékén nemcsak → nagypénteken és → nagyszombaton, de pünkösd hajnalán is fürödtek a lányok a Tiszában. (→ katartikus rítusok) Általánosan is úgy tartották, hogy a pünkösdi hajnali fürdés egész évre mentesíti az embert a → kelésektől. → Május elsején és pünkösd napján a szent kutak vizében mosakodtak vagy abból ittak. A pünkösdi harmattal való mosakodás szeplőűző és szépségvarázsló: egyes helyeken mezítelenül szedték a rozsharmatot szemfájás és kelés ellen (→ harmatszedés); van példa pünkösdi locsolásra is. Egyes pünkösd hajnalán szedett növények → gyógynövényként használatosak. A pünkösd termésjósló (→ termésjóslás) a gabonafélékre, valamint időjóslónap is. A pünkösd-napi tilalmak (→ tilalom) mezőgazdasági munkára és egyes házimunkákra, kivált → kenyérsütésre vonatkoznak. Néhány helyen ilyenkor tartják a barátságkötő mátkálást (→ komatálküldés). Néhány gazdasági szokás is kapcsolatos pünkösddel: pünkösdkor cselédvásárt tartottak; ezen a napon szedték a báránydézsmát, ekkor kapták a pásztorok az ún. pünkösdi garast. Sok helyen minden községi pásztor élelem- és pénzadományt kapott minden háztól, ahonnan állatot őrzött. Egyes helyeken pünkösd vasárnapját megelőző este kongóztak a pásztorok (→ zajkeltés). Kirándulásokat, táncmulatságokat is rendeztek ezen a napon. A pünkösdi táplálkozással kapcsolatos néhány adat → előírásos jellegre utal: például Kiskomáromban már ősszel koszorúba font gesztenyét tesznek a verembe, hogy pünkösdkor a ház előtt vagy az utcán fogyasszák el. Juhtartó gazdáknál szokásos a pünkösdi bárány megevése; egyes helyeken bizonyos édestésztákat esznek, hogy sárga legyen a → kender. Az ünnep természetes jelképei a zöld ág és a rózsa a mo.-i pünkösdi szokásokban is szerepet játszanak. A zöld ággal díszítés legjelentősebb ideje a pünkösd. Egyes helyeken pünkösdkor állítják a → májusfát. Tessedik Sámuel tudósít arról, hogy 1770-ben beszüntették a májusi fák vagy pünkösdi fák felállítását a templomban. A pünkösdi ünnepkör több jellegzetességét is magába foglaló szokás a pünkösdi ladikázás a sárközi Szeremléről. A legények zöld ágakkal feldíszített csónakokon pünkösd másnapján megcsónakáztatták a lányokat, akik erre az alkalomra díszes evezőket vittek magukkal. A rózsának az ünneppel való kapcsolatára a pünkösdi királynéjárás és pünkösdölés dalszövegei is utalnak. A pünkösdi királyné fejét általában rózsakoszorú díszíti, egyes változatokban rózsaszirmot hint maga körül. Lehetséges, hogy a pünkösdi rózsa és a pünkösdi énekekben szereplő Szent Erzsébet kapcsolatban állott Szent Erzsébet tiszteletével és az ún. rózsacsodával. - Irod. Szendrey Zsigmond: A tavasz, nyár és ősz ünnepkörének szokásai és hiedelmei (Ethn., 1941); Dömötör Tekla: Naptári ünnepek – népi színjátszás (Bp., 1964); Bálint Sándor: Karácsony, húsvét, pünkösd (Bp., 1973); Dömötör Tekla: A népszokások költészete (Bp., 1974); Tátrai Zsuzsanna: A pünkösdi királynéjárás dunántúli változatainak szerkezeti elemzése (Népi Kultúra – Népi Társadalom, 1977).  

## Lábjegyzetek

[^1]: Lábjegyzet:  
Ezzel szemben 1914 augusztus elsején, amikor a Szaturnusz az Ikrek 4 fokán állt, kitört az első világháború. Ez egy kiemelt jelentőségű történelmi krízisnek számít, amikor a világ irányítóinak józan ítélőképességét köd vonta be, mintsem hogy a Szent Szellem fénye világította volna meg. Abban az időben destruktív erők szabadultak el. Amikor pedig a Szaturnusz elérte a szemközti átjárót, a Nyilas 2,5 foknál, 1929 október 25.-én, a Wall Street-i Fekete Pénteken megkezdődött a huszadik század legnagyobb tőzsdekrachja, ami október 29-ig, keddig tartott (Szaturnusz, Nyilas 3 fok), és ez alatt a részvényárak esése miatt mintegy ötven milliárd dollárra becsült veszteség keletkezett.  
Az égen a Szaturnusz átszelte az isteni világba nyíló átjárót, a galaktikus középponttal való együttállásba (Nyilas 2 fok) október 17.-én került, mindössze nyolc nappal a Fekete Pénteki krach előtt.  
Látható hogy az ilyen galaktikus együttállások rendkívűl erősek akár pozitív (Pünkösd) akár negatív (krízisek) értelmében.  
Fontos megemlíteni, hogy nem csak a 2012-es téli napforduló, de a 2012-es ablakban, 1980-tól 2016-ig minden napforduló galaktikus egybeesést alkot.  
Erről a 36 évről esett szó [[G/Galactic centre\|Tejútközpont]] címnél.  

[^2]: Lábjegyzet:  
Májusfáról és hasonló indiai hagyományairól lásd Sir James Frazer The Golden Bough című könyvének 70. oldalától és az ő adatait is feldolgozó Jankovics Marcell A fa mitologiája c. könyvének 157. oldalától.  

[^3]: Lábjegyzet:  
A május 13. római állami ünnepség három napos volt (9,11, 13) és a család szellemeinek a Lemuroknak volt a vallásos megemlékezési ünnepe. A keresztény egyház csak úgy bírta leküzdeni, hogy november 1-re tette át és azt Mindenszentek napjának nevezte, beleértve a család és a közösség halottainak a szellemeit.  
—  
Május 13-a a római nép Lemurok, a halottak ünnepe, ami a 45 római ünnepből, két időszakban is előfordul. Először februárban van három halottak ünnep: a [[P/Parentalia\|Parentalia]], [[F/Feralia\|Feralia]], és Caistria. Ezek február 13, 21, és 22-én. A május 13-a szintén három ünnep [[L/Lemuria\|Lemuriá]]hoz kapcsolódva. Ezek a napok nem szerencsések. Ez nyilvános ünnep volt, de az áldozat természete nem ismert. Ovidius leírja a magán ünnep babonás sajátosságait, de ezeket többen megkifogásolták. Tény, hogy a halott ősök szellemeinek vándorlásáról van szó az ünnep tartalmában. Ez a május 13-a a régebbi ünnep, s bár az egyház már 800 körül Krisztus születése után áttette november első két napjára az ünnepet, mint látjuk még a régi hagyományos szokás 1200-ban is életben volt.  

[^4]: Lábjegyzet:  
Diószegi Vilmos A pogány magyarok hitvilága című könyvében szerepel az alábbi sárréti, 1800-as évekből való jegyzőkönyv adata:  
Varga Mátyásné "...saját fülével hallotta Hő Balázs mondását, midőn azt mondotta, hogy a nagy fán, akit ő bizonyosan tud, éjtzaka is nap süt, oda ő felmegyen s a bírót kan kutyává teszi, mert huncfut s garázda, mint a harapós kutya."  

[^5]: Lábjegyzet:  
Ötvennel is lehet számolni, de 7x7-tel is, hiszen a hetedik vasárnap Húsvét után.  
A húsvét- és pünkösdvasárnap között 49 nap telik el, a pünkösd mégis "Ötvenedik napot" jelent, mert nem húsvéthétfőtől, hanem a hús vételének első napjától: húsvétvasárnaptól számították eredetileg.  