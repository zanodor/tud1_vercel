---
{"dg-publish":true,"permalink":"/P/Pók/","title":"Pók","tags":["Englishtexttranslated"],"created":"2025-04-15T14:47","updated":"2025-04-15T14:48"}
---


# Pók

A Pók név kapcsolatos lehet, amint látjuk a hangtani formájából, a [[P/PÉK\|PÉK]], [[B/BÉK\|BÉK]] alakokkal, írja Péterfai János, de [[B/BOG\|BOG]], [[B/BOK\|BOK]] és főleg, kötés, szövés kapcsán [[P/PAK\|PAK]] címnél írottak alapján azt kell gondolni, hogy a pók maga a Nap. Annál is inkább, mert a [[B/Bogár\|bogár]] is [[N/Napjelkép\|Napjelkép]].  

#### Magyar Adorján írja:

> A németek természetesen nem is sejtik hogy mi köze a `Bauch` (bauh) = has szavuknak a magyar – azaz kabar – pók és puha valamint a diftongizált pauk = pók szavakhoz. De megjegyezzük, hogy a finnben is `pahka` = csomó, gumó, dudorodás és hogy mi is a ló lábán támadó kóros, gömbölyded csomókat dudorodásokat `pók`-oknak nevezzük.
{ #02v0de}


## Pók isten

### "Pók pókol"

A pók hálószövése a pókolás, mely pók a kötés fogalmának megfelelő [[B/BOG\|bog]] szóval is egyező.  

[[K/Köt\|Köt]] címnél található szavak közül említhetők a Kovács Sándor által hozott oszmán-török vagy csagatáj `bağ` = bog, kötés, rontás, illetve `büyü` = bűvölet, varázs és `büyüle` = lenyűgöz, (el)bájol szavak, melyek jelentésköre rokonítható a magyar bog, illetve bűbájolás, varázslat szavakéval. - [[P/PAK\|PAK]] címnél említettük a szanszkrit `paç` = köt értelmű igét, míg a kelta-írben is `pac-` = csomagol (ezt bugy- gyökkel veti össze Tímár Sándor).  

A szanszkrit szót és mást is említi Götz László, kinek adatsorát lásd táblázatos-képi adatokkal [[F/FOG\|fog]].  
Megfordítása [[K/KAP\|kap]].  

A görög `pókosz` = gyapjú szó is nyilván a pók szövéséből indul ki.  

#### Jankovics Marcell A Nap könyve...

...című könyvének [[S/Sző\|sző]] címnél is szereplő adatsora is ezt látszik alátámasztani:
{ #anryxl}

> Kolumbia egyenlítői kogi indiánjainak szertartási kunyhója a "világorsót" formázza (e képzetnek számos párhuzama van). A kunyhó tengelye és tetőnyílása a zenitet keresztező égi egyenlítőre néz. 4 tűzhely található benne a mellék-égtájak irányában, úgy elrendezve, hogy a 4 naptári fordulóponton a tetőnyíláson át más és más tűzhelyre süssön a Nap. A kunyhó belső vázát és levélborítását jelképes értelemben a Nap szövi a kogik szerint. A földasszony teste a szövőszék, ennek négy sarka a négy tűzhely, rajta észak-déli irányban a képzeletben fölvetett láncfonal. Napférfi a vetélő, aki nappal fehér, éjjel fekete kereszt-szállal szövi földasszonyon az idő mintázatát. (L. a szabályosan, hálószerűén beszőtt felső ég a gordiuszi csomóba gabalyodott alvilág képzetét a közép- és dél-amerikai kozmológiákban illetve lásd hindu analógiát alant.)  
> A "szövés" a kogi világképben a közösülés euphémiája. Népmeséinkben is találkozunk a szövés = szülés, vetülés = vetélés analógiákra épülő szexuális töltésű mozzanattal (a Két vitéz jóbarát-típus mesében).  
- [[L/Lián#^iidqjo\|Ezen]] helyen is szó esett hasonló témáról.

Ami a fentebb említett hindu analogiát illeti:  
> Olyan kép, amelyben a Nap az idő takácsaként lép elénk, az óvilágból is ismert. A védikus szövegekben az ég és föld közötti kapcsot a Nap szőtte szálak (eredendően nyilván a napsugarak) teremtik meg. A Szatapatha Brahmana a Nap által meghúzott és kifeszített égtájakat hasonlítja egy háló tartószálaihoz, a **Napot pedig a pókhoz**: "A szövet takácsa az, aki ott fenn ragyog, mert úgy mozog a világok mentén, mintha szövet volna." A Nap szövi a világot; a Bhagavad-Gitában [[K/Krishna\|Krishna]] a takács, mert ebben a költeményben ő a teremtő, akinek a kezei közt a mindenség szövete készült. A metaforának bibliai párhuzama is van: "Napjaim gyorsabbak voltak a vetélőnél..." – panaszolja Jób (7,6).  

### Kereszt (Nap) és anyja, az istennő

Fontos lehet megemlíteni, hogy a Magyarországon nagy számú koronás keresztes pók [[K/Kereszt\|kereszt]]je is hatással lehetett az elnevezésre (gondoljunk a [[K/Keresztre feszített Nap\|keresztre feszített Nap]]ra). Ugyanakkor a madárhoz hasonlóan a pók (nősténye) lehet a Nap anyjára utaló is.  
Falvay Károly Nagyboldogasszony című könyvének 100. oldalán írja, hogy a hopi indián teremtéstörténetben Pók asszony teremti az ikreket, az első földi ikerpárt.  
Különösen érdekes a pók istennőkkel való kapcsolatba hozatala [[S/Sorsistennők\|sorsistennők]] kapcsán is. A [[N/Nefilim\|Nefilim]] címnél is említett görög **nephila**[^1] pókfaj etimológiai vizsgálata során jutott ez eszembe.  

Az északi amerikai indiánoknál maradva, a montanai blackfoot törzsnél is szerepel Pók isten:  
> The Spider God ([[C/Corona Borealis\|Corona Borealis]]) sits in his web (Hercules) and watches over the land. Sometime he climbs down the summer Milky Way to visit the Earth.  
> —  
> A pókisten ([[C/Corona Borealis\|Corona Borealis]]) a hálójában ül (Herkules) és őrködik a föld felett. Néha lemászik a nyári Tejúton, hogy meglátogassa a Földet.  

[Ezen](https://qr.ae/pGACwZ) Quora válaszban írják, hogy a Pók-Nagyanya több indiánus mitológiában szerepel.  

### Isten információs hálója

#### Tibold Makk Szabina...

...egy cikkében írja az Ősi Gyökér 2011/4. sz. hasábjain:  
> A Mindenség tudathálójában élünk, ami milliárdnyi fényrostok formájában jelenik meg. Innen ered az amerikai Indiánok Pókasszony legendája, miszerint Pókasszony szövi fény-fonalából a Mindenséget, amely egy hatalmas, terebélyesedő pókháló, s minden elképzelhetőt és elképzelhetetlent az tart fenn. Valószínűleg mindenki tudja, a tudomány is felismerte már, hogy az Univerzumot egy hatalmas energiaháló szövi keresztül-kasul, egy fényből szőtt 'grid-system'.  

Az Ősi Gyökér 2017/3-4. sz. megjelent Fekete Kendő Aranyszállal című cikkében TMSZ ismét említi.  

## Más összefüggések

A pókok csípnek is. Pók és [[B/BÖK\|bök]] szavak így szintén megfeleltethetők egymással.  

## Pók megfordítása

Hasonló jelentésekkel mutatkozik [[G/Göb\|göb]] és [[G/Gömb\|gömb]].  



## Lábjegyzetek

[^1]: Lábjegyzet:  
The genus name Nephila is derived from Ancient Greek, meaning "fond of spinning", from the words `νεῖν` (nein) = to spin (related to `νήμα` (nema) "thread") + `φίλος` (philos) = "love".  
—  
A Nephila nemzetségnév az ógörögből származik, jelentése "fonást szerető", a `νεῖν` (nein) = fonni (a `νήμα` (nema) "fonál" szóval rokon) + `φίλος` (philos) = "szerelem" szavakból.  