---
{"dg-publish":true,"permalink":"/C/Culminate/","title":"Culminate","created":"2025-03-13T02:22","updated":"2025-09-03T16:00"}
---


# Culminate

Csúcsosodik, tetőfokára hág. A [[N/Nyárpont\|nyárpont]]ról lesz itt tulajdonképpen szó.  

#### Magyar Adorján írja:  

> A szlávban `gora`, `hora` = hegy és `gore`, `hore` = fönt, és kőrös szócsoportbeli a magyar halom, régi nyelvünkben holm, holmú szó is, ugyanúgy mint a halmozni = fölhányni, egybehányni igénk is, de e szavainkkal azonos a latin `collis`, olasz `colle`, `collina` = halom; de ezenkívül a görögben is `kolone` = domb, míg a finnben `kulma` = sarok, a latinban `culmen` = csúcs, valaminek legmagasabb pontja. Ide tartozó a [[G/Gúla\|gúla]] szó is.  
- Götz László Keleten kél a Nap című könyvének 165. oldalán szumér-latin szavak párhuzamait bemutató szavak között a latin `collis` = domb jelentésűként adatolt szó mellé a sumér `GAL₂` = felemel igét teszi.

[[Z/Zenith\|Zenith]] és [[N/Nadir\|nadir]] arab eredetű szavaknál volt szó nemcsak az éggömbön elfoglalt (legmagasabb és azzal szemközti) pozícióról, de arról is, hogy az Istenhegyeket (lásd [[V/Világhegy\|Világhegy]]) az északi és déli sarkra is elképzelték eleink (lásd erről William F. Warren adatait [[M/Meru\|Meru]]).  
Mintha a latin `collis` és culmen szavak is ennek a képzeteit takarnák (ha már Magyar Adorján nem említi a Világhegyet és a mitikus/asztrológiai kontextust), bár utóbbi szó Kül-Menny értelmű is lehet.  

#### Baktay Ervin...

...adatsora is idetehető:  
> A Nap, a Hold, a bolygók, az állócsillagok, vagy valamely meghatározott égi pont átvonulásának különösen feltűnő helyzetei vannak, a Föld adott pontjához, az észlelőhelyhez viszonyítva. Ilyenek: 1. az illető égitest vagy pont felkelése (aszcenziója), amikor keleten a láthatár fölé emelkedik; 2. tetőzése (kulminációja), amikor átvonuló kőrútján eléri a legmagasabb pontot az észlelőhely fölött; 3. lenyugvása (deszcenziója, amikor nyugaton a láthatár alá merül. A Nap tetőzését valamely földi pont fölött delelésnek nevezzük; az illető ponton ekkor van délidő.  
> Csillagászati művekben gyakran használják a "delelés" szót a többi égitesttel vagy égi pontokkal kapcsolatban is. De a "dél, delelés" fogalma a köznyelvben annyira összeforrt a Nappal, hogy helyesebb a kulminációt a "tetőzés" szóval kifejezni.
{ #dxqvbo}


Az albán `kulm`, melyet szintén a latin `culmen`-ből eredeztetnek, viszont nemcsak halom, hanem hullám jelentést is takar. Márpedig a [[H/Hullám\|hullám]] jelentés asztrális értelemben itt fontosabb.  

A Naprendszerünk mozgását tekintve (a [[N/Napunk bináris rendszerben\|Napunk bináris rendszerben]] teória értelmében) a tetőfokra akkor hágunk kozmikus értelemben mikor a [[K/KU\|KU]], [[K/Kutya\|kutya]] csillaghoz érünk.  
A tető ([[T/TÁT\|TÁT]]) csillag a [[S/Sarkcsillag\|Sarkcsillag]], mostanság [[P/Polaris\|Polaris]].  

Amennyiben a culminare szóban az l-t vendéghangnak tekinthetjük, [[H/Homály\|homály]] szónál írottak is megfelelnek egyfajta magyarázatátul, főképpen a [[K/KUM\|kum]] címnél írottak alapján (lekum = lemegy \[a Nap\]).  

Több helyen, [[K/Khamor\|Khamor]], [[K/Kazár\|kazár]], [[G/Gomoly\|gomoly]], [[Z/Zsúp\|zsúp]], [[A/Asztag\|asztag]], [[K/Konty\|konty]], [[S/Sátor\|sátor]] (lásd még [[S/Sine\|sine]] és [[E/Ecliptic\|ecliptic]]) is volt szó arról, hogy a Nap pályájának felső (tető/[[T/TAT\|TAT]]) pontja a [[N/Nyári napforduló\|nyári napforduló]], mely után a delelőmagassága és ereje a Napnak csökken: ez a pont, ha a sátor csúcsát is nézzük ([[S/Szakrális geometria\|szakrális geometrikus]]an, a [[S/Sarkcsillag\|Sarkcsillag]]ra néző [[T/Tündök\|tündök]], [[O/OG\|OG]] témáját kell itt látni), [[E/Észak\|észak]].  
Péterfai János is írja: az Éjszak felfelé van, a térképen is felfelé, de kinn a szabadban felfelé az égbolt van.  
Az angol *north of* + szám kifejezés is a fent, felül fogalmára utal.  
Lásd Jankovics Marcell passzusát [[A/Alvilág\|alvilág]] címnél[^1].  

## Lábjegyzetek

[^1]: Lábjegyzet:  
Ahol a madár se jár című könyvében Giorgio de Santillana és Kerényi Károly a világ hármas horizontális felosztásával kapcsolatos észrevételei illetve értelmezései alapján írja:  
A felső világ az északi égbolttal, a középső a planéták látszólagos pályájával vagy annak síkjával, az alsó a déli égbolttal azonos.  