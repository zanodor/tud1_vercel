---
{"dg-publish":true,"permalink":"/C/Cromlech/","title":"Cromlech","created":"2023-10-23T02:32","updated":"2025-09-20T23:47"}
---


# Cromlech

#### A Pallas Nagyszótár adatsora:

> (a kelta `crom` a. m. kör és a `lech` a. m. kő), egyik fajtája a megalit- (l. o.) építményeknek. Külső formájukat tekintve nem egyebek, mint meglehetős nagy kiterjedésü kerítések, melyek hatalmas, faragatlan kősziklákból vannak alakítva. E kőszálak vagy a földbe ásattak, vagy csak egyszerüen felállították őket, ha t. i. alakjuknál fogva igy is biztosan állottak. Sokan kőköröknek nevezik ezeket, de e kifejezés nem találó, mert egy részük csakugyan többé-kevésbé köralakot mutat de ez csak esetlegesség, minthogy igen sok van köztük négyzet sőt trapéz és egyéb alaku, már amint a helyi viszonyok engedték, vagy megkivánták. A C.-ek rendeltetésére nézve eltérők a vélemények. Némelyek valamennyit úgy fogják fel, mint kultuszhelyeket vagy gyülekező helyeket, ahol a törzsfőnökök tartották gyüléseiket; azonban legtöbben azt tartják róluk, hogy nem egyebek az őskori temetők kerítéseinél. Angliában a salisburyi ugynevezett [[S/Stonehenge\|Stonehenge]] körül lévő legelőn mindegy három holdnyi kerületben nem kevesebb, mint 3 őskori halomsírra akadtak. Előfordulnak mindenütt, hol megalitikus emlékek vannak. Hazánkban hiányzanak.  
- Magam a kelta `crom` = görbe, hajlott jelentéseit láttam, de a [[K/Kör\|kör]] valóban tekinthető kiindulónak.

![assets/Cromlech_image1.png|right|170](/img/user/C/assets/Cromlech_image1.png)  
Vasváry-Tóth Tibor `köremlék` szót látott bele. Lehet igazsága, mert a kőemlék kifejezés ma is ismert. Így utóbbi is lehet.  
- Lásd még azóta [[E/Emlék\|emlék]] címnél írottakat is.

Várkonyi Nándor rengeteget foglalkozik efféle megalitikus építményekkel Sziriat oszlopai című kiváló művében (a mellékelt képek is onnan valók).  

[[C/Crom\|Crom]] Napistennel kapcsolatosan lásd helyén és [[F/Fekete napistenek\|fekete napistenek]].  