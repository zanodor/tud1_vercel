---
{"dg-publish":true,"permalink":"/C/Csángó/","title":"Csángó","created":"2025-03-25T22:48","updated":"2025-07-12T00:30"}
---


# Csángó

#### Péterfai János írja:

> A csangu nép legalább Kr.e. 5.000, de inkább 10.000 év óta kimutatható Moldvában.  
> Ma beszélnek Északi Csangu, Déli Csangu és Gyimesi Csangu népekről.  
> A Barcasági Csánguk népe magukat magyaroknak mondják. De a székelyek őket Csángónak nevezik.  
> Rendkívül fontos, és elfogadható és vizsgálandó a csanguk néhány névváltozata, mert köztük vannak az igazi nevek is. Csángu, Sángú, Sángó, Sangó, Csangó, Csangú, bár ma a Csángó a legelterjedtebb. A Sankó is ide jön, magyar családnév. A felsorolt nevek valódiak, a nép ajkán léteznek.  
>
> A Sangu, Csangu név két területen nagyon régi. Az egyik a hunok uralkodójának a címe, ismeretlen régi időkből, a másik a szumerok papkirályának a címe, de Kr.e. 3.000 utáni időkből. Nem tudni, melyik a régebbi? Valószínűleg a hun cím, ami legalább Kr.e. 4.000 körülre visszamehet, a szumer viszont nem. Egyikre sem ismert pontos adat, mikor alkották őseink a címet.  

#### Pintye Mihály Besenyők és besgurok...  

...című Ősi Gyökér 2005/1. sz. megjelent cikkében San-Hu-nak írja ki talán külföldi forrása alapján:  
> A hun uralkodók egyik méltóságnevét **san-hu** alakban írták le a kínaiak. Meglepően észrevétlen maradt ezidáig, hogy a magyar Úr rangjelző szó fordítása ez.  

Péterfai János folytatja:  
> A szumer rangnév olvasata először Szangu volt, de változatként a Szanga is előfordult. A név jelentése Főpap. Kodolányi János csodálatos regényeiben is szerepel a szó, szintén főpap jelentéssel. A Szangu szóval Ur város főpapjának a címét nevezték meg, tehát a név cím is egyben. A címnév később Szango alakra módosult néhány feliraton. A cím birtokosa alig rendelkezett világi hatalommal. A [[L/Lugal\|lugál]] és [[P/Patesi\|pateszi]] is magasabb rang volt a szumer hierarchiában, mint a szangu. De később, néhány évtizede Sangu lett a név olvasata, ami viszont egyezik a csanguk népnevének Sangu változatával.  

Götz László Keleten kél a Nap című könyvében vezeklő pap jelentéssel adja meg és a latin `sanctus` = szent szóval rokonít.

Másutt, könyve 874. oldalán található szumér és etruszk szavakat hasonlító szószedetében a szumér `sanga` formát közli papi osztály neveként és mellé az etruszk `santi` pap címet teszi (vö. `san` = elhunyt (?)).  

Péterfai János folytatja:  
> A Szan Rómától Tokyóig szélesen elterjedt Eurázsia nyelveiben, az ősnyelvből. Mindenütt "szent, úr, magasan lévő hegy, kiemelkedő, mennyei" a jelentése. A magyar Sza, mint fontos saját népnevünk, Menny Fia jelentésű, ami Csillag is. Ez a Sza szó a Na szóval kiegészítve adhatja ki a Szan valódi jelentését. A Szan-Ta lehet a Mennyeiek-Országa, ami a Szent szó eredetére mutat.  
>
> A Szan-Gu, vagy San-Gu második szavának, a Gu-nak pontos érteleme lehet Nyak, azután Szarvasmarha, de ezek a jelentések nem adják meg a Gu emberre vonatkozó értelmét. Azonban a Gu Fej, Fő érelme már lehetővé teszi, hogy a rangnevet pontosan értelmezzük a magyar nyelv szerint.  
>
> A szumer kultúrkör csak egy sokkal nagyobb kultúrának a része. Sokan megszédülnek a szumerok eredményeitől, mint magam is, de aztán a további kutatások megmutatják a valódi helyzetet, a szumerok csak egy sokkal nagyobb kiterjedésű birodalom részei.  
>
> A Hun Őshaza sokkal nagyobb volt, mint Szumer. De Lu-Hun-Ga valóban hun volt, a neve szerint is, ő En-Ki-Du maga, Gil-Ga-Mes barátja. A Piros (Pirosz) és Sáros (Szarosz) folyók Kis-Ázsában folynak, magyar népességgel a környékükön, akik adták a nevüket, de Adana (Ada-Háza) és Kumán is ehhez a vidékhez tartozott. Ez a vidék nem Éden, ami magyar szó, és a Bibliában is szerepel. De a magyarok egyik ősi központja.  
>
> A hun szent király neve Sangu, több változata van a Sanjü, Sanju, Sanku, Sanhu írásos alakok szerint.  
>
> A San előtag a Szent, Szanta nevekkel is kapcsolatos. A Szan a japán nyelvben is Úr, a kínai `Shan` Hegy, ami Úr is. A magyar nyelvben az Úr és Or egyértelműen kapcsolódik, mivel az Ur és Or is lehet Hegy, de lehet uralkodó is az Úr. A Szan szó is jelen van nyelvünkben, mint Hegy. A szanszkrit `Szansz` is Szent, mint a germán `Sainkt`. Ha egy szót nem értünk, mint a Szánt magyar igét, akkor a Szan szóhoz forduljunk, ami Hegy, a T igeképző, tehát a Szánt Hegyeket Csinál, csak ezek a hegyek kicsik, amelyek az Eke alól kifordulnak.  
>
> A San-Jü Jü szava a Ku/Gu szóból származik, vagyis hangtanilag a K/G a J/H közvetlen rokona. A hun királyi rang pontos jelentése Úr-Fő, mert a San és Szan Úr is, a Gu meg Fő, Fej. Az Ég Fia rangnév, ami a magyar uralkodókat sok ezer évig megillette, azonban máshonnan ered. Tehát a San-Gu Úr-Fő, de lehet Szent-Fő is, mivel őseink elsődleges vezető szentek is voltak. Egyszerűbben papkirályok, akik királyi rangjuk mellett szentek, papok is voltak.  
>
> Néhány hangtani példa: Pe-King Bei-Jing, Nan-King Nan-Jing, Tár-Kány – Tar-Ján, Feh-Ér Fej-Ér, Uan – Juan Huan, Jimenez – Himenez, German – Herman, Praha – Prága, Kara – Gara, Kör – Gör, és hasonlók ezrével. Aki veszi magának a fáradtságot nagyon sok bizonyítékot talál a hangtörvények működésére.  
>
> A Csangu szó, amit a Csángó eredeti alakjának lehet gondolni, és csangu költő is állít, tehát két részből áll: a Csan, San és Gu szavakból. A Cs hang szabályos affrikáta, meglehetősen modern hang, őse az S és Ts, szinte mindig. A Csan tehát azonos a Szan és San alakokkal.  
>
> A Csányi családnév mellett is szót kell emelni. A Csány nem más, mint a Csan és San becézése. Nem oszét szó, hanem magyar, és Úr a jelentése.  
>
> A Gu sok szóban jelen van, magyar, orosz, angol, egyiptomi és szumer szavak is tartalmazzák. A Gu-Ta a Fejre mért csapás, a Gu-Ga szóban a Nyak-Háza, ez a giga, ádámcsutka, a Gu-Lya a Szarvasmarha-Folyó, a Gú-La a Fej-Helye, piramis alakú, a Gú-Nya a fekete bivalyból készült öltözék, tehát a Nya "y" jele kicsinyítés, stb.  
>
> A Csangu nép neve tehát hun és szumer megfelelőkkel hozható rokonságba.  
>
> Tehát megismertük a hun Sangu rangnevet, ami a legfőbb uralkodó címe volt. Azután bizonyossá vált, hogy a szumer `Sangu` is azonos a Csangu névvel, szent fő értelemmel.  
>
> A Lébor Gabala Eirean – Hódítások könyve azt írja, hogy a hatodik hódító csoport, Mil Fiai, akik a szkíták ősei is, vezére [[F/Fenis\|Fénis]], unokája Sru, akinek egyik fia Mil. Mil a Milu névből ered, ez a név hun, és a Csudaszarvas neve, aki az Égbolt. Mil tehát becézve [[M/Milk\|milk]] – Tej, és máris a Tejútnál vagyunk. Mil visszatért Szkítiába, vagyis hozzánk, elvette a király lányát, Sangot. Itt egy újabb bizonyíték, Sang neve a Sangu – Király névvel azonos. Ilyesmit nem lehet kitalálni, a kelták ismerték a nagyon régi időket, benne a szkíták **Sangu** rangnevét. Mellesleg a Hódítások könyve tele van magyarokra utaló tényekkel.  
>
> Emlékezzünk még a besenyő Csangur nevére, ami kétségtelenül Csang Úr volt, amit szintén nem találhattak ki csak úgy. A besenyő kétségtelenül Csangu Úr volt.  
>
> Gabon sangu népe, és Tanzánia sangu népe teljesen ismeretlen számomra. De nem merem őket idegennek minősíteni, első nekibuzdulásra. A Kongó Köztársaság területén van egy magyar törzs, akik állítólag a Magyaráboktól származnak. Én ezt elhiszem. Azután még nincs feldolgozva az Afrikát bejárt őskori magyarok tevékenysége sem. Afrika teljesen homályos földrész manapság a magyarok szemében, holott nem is régen egész Észak-Afrika a magyarok bűvkörébe tartozott.  
>
> Az ismeretlen idők óta magyarok által lakott Kelet-Európa vezetői közül [[A/Álmos\|Álmos]] nem jöhetett be a Kárpát-medencébe. Rangja kétségtelenül Sangu, vagy Csangu volt. Talán vele is maradtak magyarok, akik a vezér után megkapták annak rangnevét, így a népe neve is Csangu lett.  
>
> Azt nem kell mondani, hogy Acél József Görög szótára a csangu nyelvre alapoz. Varga Csaba szótára viszont a csangu nyelvből vezeti le a sok ezer görög nyelvi azonosságot, teljesen helyesen. Tehát a csangu nyelvből ered a görög, és nem fordítva.  
>
> De lehetséges, hogy a Csangu nép sokkal régebbi, még a középső-kőkornál is régebbi.  
>
> Aczél József a szöszögő csangu nyelvet, illetve a magyart, a göröggel vetette egybe, és mintegy 4.000 azonosságot talált. Varga Csaba viszont a Csanguból vezeti le a görög nyelvet, nagyon helyesen, és szintén sok ezer szóról bizonyítja be magyar eredetét. A görögök mindössze Kr.e. 1.500 táján jelennek meg, míg a magyarok sok tízezer éve, kőbe vésett írásaink szerint.  
>
> Nincs késztetésem arra, hogy bárki állításait megkérdőjelezzem. Nekem teljesen mindegy, hogy miket állítanak egyesek. Csak az a fontos, hogy igazat mondjanak, teljes szívvel igyekezzenek az igazság felderítésére. Ha lehet, tudjanak magyarul írni, olvasni, összeróni, ismerjék a magyar számírást, hogy legalább a legelemibb ismeretekkel rendelkezzenek. A Csangu nép tehát egy szent ember követője, annak viseli a nevét. Magyar, hun, bulgár, besenyő, szumer, vagy egyéb nyelven is a Sangu jelentése Szent Papkirály, Úr-Fő. Ez az igazi jelentés, ennél nem kell több. Ha legalább ennyit értünk, akkor már nem lehet megvezetni bennünket.  

## Csángó más oldalról történő értelmezése

Azt másutt is láttuk, hogy a magyar-utód patriarchális berendezkedésű népeink magukat a nyári napfordulós téridőbeli hellyel azonosították (amikor az általuk tisztelt Napisten a legmagasabbra hág). Palóc, avar (kabar/héber), hun, szkíta, jász, sumer, mind erre a pontra utalnak, ahogy az a székely és kazár is, mely utóbbi (a többivel együtt) [[V/Vándor\|vándor]] címnél szintén a "csángat" értelmezéséhez hasonló kószál (vesd össze: palóc – bolyong) jelentéssel hozatott kapcsolatba.  
Tehát ha azon nevek a nyári napfordulós kulminációs pontra utalnak, akkor csángó is lehet a [[C/Change\|change]] szó eredete kapcsán taglalt ideák mentén vizsgálható.  
Az ugyan igaz, hogy a Péterfai János által boncolgatott méltóságnév is a Vezér-Orion-nak megfelelő névként ugyanoda mutat egyébként is. [[S/SAN\|San]] címnél írottakat is lásd.  

Az is igaz, hogy más értelmezés szerint a csángatás a harang félreverését jelentette, amellyel veszélyt jeleztek.  

## Csángó nyelv

A csángók szöszögős kiejtéséről már másutt, Götz Lászlónál és Varga Csabánál is volt szó.  
[[U/Utódnyelveink gyerekbeszéde\|Utódnyelveink gyerekbeszéde]] címnél Kiss Dénes írását is lásd.  

Itt csak annyit, hogy a [[M/Magyar nyelv – magyar archaikus nyelv\|magyar archaikus nyelv]] és a magyar szavak alakváltozatainak romlott formái vizsgálata szempontjából érdekes a csángók beszédét és dalait vizsgálni.  
Az L. Kecskés András Csángó dobok, szóljatok! című az Ősi Gyökér 2016/3. sz. megjelent cikkében hozott, Lakatos Demeternek, a csángók 20. századi költőjének hazafias Dal a hazáról c. énekében talált északi csángó nyelvjárásbeli szavak közül néhányat soroljunk fel:  
• nod – nagy  
• nop – Nap  
• maszt – most  
• szokcor – sokszor  
• szoho szem – soha sem  
• dzsermek – gyermek  
• iul – jól  
• sak ioro – csak jóra  
• basu – bácsi  
• ereki – örökké  
• kunuji – könnyei  
