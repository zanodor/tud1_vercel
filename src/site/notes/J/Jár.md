---
{"dg-publish":true,"permalink":"/J/Jár/","title":"Jár","created":"2024-06-04T16:16","updated":"2025-08-31T02:08"}
---


# Jár

#### Götz László Keleten kél a Nap...

...című könyvének 513. oldalától tallózik Lakó-Rédei A Magyar szókészlet finnugor elemei című etimológiai szótárából és szumér megfelelőkkel bizonyítja, hogy a célszerűen válogatott példáik közül, mennyi a finnugor eredetű szó:  
> jár "gehen, herumgehen, hinund hergehen".  
> Vitatott eredetű; a) talán a "csavar, teker" jelentésből fejlődött, ez esetben a finnugor alapalak jork₃-; b) a "gurul, gördül" származéka, ez esetben a finnugor alapalak \*jor₃-.  
> Szumér: `gur` ="wenden, umwenden, drehen, sich wenden, sich umwenden, zuruckkehren" (fordít, megfordít, csavar, teker, fordul, megfordul, visszatér); vö. gurul, gördül, gyűr, kergül, kering;  
> `gur₄`, `gir₈` = "laufen, rennen" (fut, rohan); vö. gyors.  

A szumér példák inkább a (lóval is kapcsolatba hozható) sietős mozgásra utalnak (lásd [[H/Hurry\|hurry]], [[H/Horse\|horse]] és [[G/Gyors\|gyors]]).  

#### Magyar Adorján írja:

> Mi már tudjuk, hogy e kún indul = kel szavunk, valamint a szláv `ide` = halad és a magyar [[I/Idő\|idő]] szavunk egymással, ugyanúgy azonos mint a magyar `jár` szóval a német `jahr` (angol [[Y/Year\|year]]) (jár) = esztendő, mind amiből azután következik, hogy az időnek bizonyára létezett valamely kel, kol avagy kal alakú kőrös szócsoportbeli neve is, amit egyébként az is igazol, hogy habár r-es kiejtéssel, de [[K/Kor\|kor]] szavunk idő értelme ma is megvan.  

A jár szavunk valójában szintén [[K/Kör\|kör]] értelmű (K>J). Valójában a Kör fogalmához nem is szükséges a k-előhang, erről volt szó. Így érthetők meg az itt írott sorok.  
Képzésére nézve tehát egyértelmű, hogy a mozgást, áramlást és energiát jelentő [[A/AR, ÁR\|AR, ÁR]] etimon jejesítése.  
Ezért lehet az, hogy az a [[K/Kanyar\|kanyar]] szavunk nemcsak Kany-Ar, hanem Kan-Jár értelemben is bontható. De Mellár Mihály [[M/Magyar\|magyar]] nevünknek Mag-Yar formában való felbontása sem tűnik teljesen értelmetlennek ezután. \[Péterfai János a [[B/Betyár\|betyár]] nevet elemzi hasonlóan.\]  

#### Péterfai János írja:

> Az angol [[Y/Year\|Year]] szó azért azonos a magyar Jár szóval, mert a Napisten járása egy évet tesz ki. Amíg a Napisten végig/körbe járja az égi utakat, járásokat, addig eltelik egy év. Tavaszponttól őszpontig, Karácsonytól nyári Napfordítóig.  
- Péterfai János itt [[F/Félév\|félév]]eket ír kétszer; szándékosan?

Még arab nyelven is `jahr` időtartamot jelent, de a [[S/SZAT\|SZAT]] címnél is szereplő arab `sa'at` = idő, óra is egyezik a német `zeit` = idő szóval (igaz, azt azóta a [[T/Tide\|tide]] szóval azonosítottuk).  
(Sőt, [[I/Idő\|idő]] szavunkkal veti össze Fáy Elek/Magyar Adorján az arab `aud` = idő szót is.)  
Magyar Adorján adata szerint a héber `jareah` = Hold szintén a járásáról ([[M/Moon\|moon]] menéséről, [[H/Hold\|Hold]] haladásáról) neveztetett el (azaz az arab `jahr` is a Hold járásához volt kötött és még ma is Hold alapú naptárat használnak).   
- A héber szóval kapcsolatban Kállay Ferenc A pogány magyarok vallása c. könyvében [[S/Sárga\|sárga]] szóhoz utasít.

Jó párhuzamait találjuk ezen szavaknak a [[M/Mén\|mén]] címnél is említett bizonyos wembawemba nyelvű `yareman` (jár-mén) szóban és a jávai `jaran` = ló szóban; mindkettő mutatja, hogy a Hold neve lehetett.  

Kandra Kabos Magyar Mythologia című könyvének (a PDF) 211. oldalán írja, hogy a csillagok nem személyes alakok már többé, hanem "szólásaink szerint mindig jár, jön, fut, szalad a csillag, mintha lába volna." Még a [[M/Mén\|mén]] és [[H/Halad\|halad]] igék tartozhattak volna a felsorolásba. Mivel az idő mérése régen sziderikus volt, nem meglepő, hogy ezen igéink az utódnyelvekben az idő mérésével hozhatók kapcsolatba: [[J/Jár\|jár]] > német `jahr`, angol [[Y/Year\|year]], arab `jahr`, [[J/Jön\|jön]] > ind `yana`, [[F/Fut\|fut]] > [[F/Future\|future]] = jövő.  
- Az iráni `سال` (`szal`) = év viszont nem [[S/Szalad\|szalad]] igénkből ered, mert annak r-hangos elődei ismertek.

Egyezik alakban és érteményben jár igénkkel a török `yürümek` = járni.  

Az Ipolyi Arnold Magyar mythologia című könyvében is említett szlovák `jar` és cseh `jaro` = tavasz is egyezik ezen szavakkal (~~de nyár sem áll messze tőlük~~). (Amennyiben nem a skandináv `vår` = tavaszt jelentő szó J-V változata.)  

Az [[A/Aalu\|Aalu]] címnél is szerepelő adatok szerint Aalu (változatai Aaru, Jalu vagy Jaru) Egyiptomban a Paradicsom elnevezése volt. A Jaru formával szinte azonos a teleut `jär` = föld[^1] és török `jer` = föld, hely szóval és jár szavunkkal is. (A földön járunk.)  
A vogul `járkum` = óriás sem vélhetően a várkunokra, hunokra való utalás lehet, ha éppen nem a `jár` = föld értelmet kell keresni itt, míg [[K/KUM\|kum]] = ember.  

Más szavakban is feltűnni látszik jár. A bizonyos wembawemba nyelvű `yareman` (jár-mén) szóban is megvan jár és [[M/Mén\|mén]] is (a jávaiban `jaran` = ló is mutatja, hogy a Hold neve lehetett, mely jár, halad, mén; igaz, a jávaiban `bulan` = Hold).  

Az egyiptomi Jalu, Jaru = Paradicsom szavakat lásd [[A/Aalu\|Aalu]].  
A kelta `garra` = láb; azzal jár-unk.  

## Jár körmozgásra utaló értelme

Több helyen volt szó arról, hogy nem feltétlenül csak a k-előtétes [[K/Kör\|kör]] jelenthet kört és arról (például lásd [[I/I\|I]]), hogy a mozgás körmozgás.  
Jellemző a mai világra a lineárisan való gondolkodás. Az életben viszont [[E/Életkör\|életkör]]ben kell gondolkodni.  
Az év is kör, ezért lehet a [[Y/Year\|year]] jár szavunkhoz köthető.  

#### Magyar Adorján...

..soraiban is azt látjuk, hogy a mozgás és körmozgás összefüggenek:  
> Továbbá az olasz `gire` (dzsire), amely szó az olaszban elavult de Dante még menni, haladni értelemmel használta. Úgyszintén az olasz `girare` (dzsiráre) ma is általánosan használatos és körben haladni, keringeni és forogni értelmű szó. E mindkettő világosan [[G/Gyűrű\|gyűrű]] és régi győr szavunkkal azonos.  { #0wbdtb}


[[M/Meter#Meter 2)\|Meter]] címnél Borbola János pedig arra hívja fel a figyelmet, hogy a méter nem hossz-, hanem kör/ívmérték volt.  

## Lábjegyzetek

[^1]: Lábjegyzet:  
Jankovics Marcell adata alapján egyes altaji, urali nyelvekben a `jár` = földet jelent, minthogy azon járunk; például teleut `jär` = föld.  