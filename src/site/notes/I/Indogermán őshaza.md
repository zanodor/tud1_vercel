---
{"dg-publish":true,"permalink":"/I/Indogermán őshaza/","title":"Indogermán őshaza","tags":["nyelvészet","őstörténet"],"created":"2025-06-12T01:33","updated":"2025-06-12T01:34"}
---


# Indogermán őshaza

[[I/Indo-európai nyelvcsalád#Proto-indo-európai nyelvészet és őshaza kérdései\|Proto-indo-európai nyelvészet és őshaza kérdései]] cím/alcímnél már taglaltuk a témát. Szerepelt egy térkép [[A/Árja#Árja őshaza\|árja őshaza]] cím/alcímnél is.  
[Ezen](https://en.wikipedia.org/wiki/Proto-Indo-European_homeland) oldalon a Wikipédia angol nyelvű, proto-indo-európai őshazáról szóló cikke érhető el.  

#### Götz László Keleten kél a Nap...  

...című könyvének [[J/Jüecsi\|jüecsi]] címnél szereplő adata után kitér a Magyar Adorján által sokat és hitelesként idézett Theodor Mommsen olyan adatára hogy az indogermán őshaza Mezopotámiában lett volna és ez Götznek persze nem tetszik (ebben a térségben a Kr.e. 4. évezredig visszamenőleg csak szemiták és más ősi de biztosan nem indogermán népek laktak indogermánoknak még a leghalványabb nyomait sem találták), de az tény nyelvi szempontból lehet összefüggéseket találni és a szkíta hunokon keresztül elvezet oda az út de ugyanígy az [[A/Árja\|árja]] nép [[H/Hurri\|hurri]] vonalát is magyarázhatjuk.  
A másik Götz László könyvében szereplő, a XIX. században általánosan elfogadott nézet szerint az indogermán őshaza Közép-Ázsia-Turkmenisztán vidékére helyezendő. Götz László írja:  
> E vélemény természetes következményeként ebben a térségben csak indogermánokat – a későbbi időkre vonatkoztatva pedig indoirániakat tudtak elképzelni. Így váltak a jüecsik, szakák, masszagéták, szkíták, szarmaták stb. minden alaposabb vizsgálat nélkül indoirániakká (lásd O. Schrader i.m. ismertetését). A szkíták esetében már láthattuk, milyen módszerek segítségével. Bár **az indogermán őshazát időközben Európába tették át**, ezek a steppei népek hallgatólagosan továbbra is indoirániak maradtak.  
- A témát lásd még a 240-241. oldalakon.  

A könyv 937. oldalán beszámol [[C/Colin Renfrew\|Colin Renfrew]] egy olyan tanulmányáról, melyben az indogermán őshazát – önkényesen – [[A/Anatólia\|Anatóliá]]ba helyezte.  
Amit Götz László ír:
{ #na8lz4}

> Minden belső logikája mellett azonban Renfrew anatóliai indogermán őshazaelméletének van egy alapvető elvi akadálya, amely az egész hipotézist halomra dönti. Ez az akadály pedig abban áll, hogy az indogermanisztika már a századforduló óta – Kretschmerrel kezdődően – sokszorosan és egyértelműen kimutatta, hogy legfőképpen éppenséggel Anatólia és az Égei térség, valamint a Balkán félsziget, a Kárpát-medence, továbbá kisebb mértékben a nyugati Mediterráneum területeinek legrégibb földrajzi és helynevei – amelyek száma több ezerre rúg – semmiféle műfogással sem sorolhatók be az indogermán nyelvek szókincsebe, hanem azok az úgynevezett anatóliai-égei-tirreni nyelvközösséghez tartoznak, amely nyelvcsoport nyelveit az indogermán nyelvek mediterráneumi elterjedése előtt a Földközi-tenger térségében általánosan használtak. Ezen ősi, indogermánok előtti anatóliai-égei-tirreni nyelvközösség kerdesével korábban már részletesebben foglalkoztunk (l. IV. könyvünk 845-851. és 858-880. old.). Ezzel kapcsolatban feltétlenül meg kell említenünk, hogy a mediterrán területek indogermanizációja viszonylag késői folyamat volt. Csak a római birodalom kialakulásával fejeződött be Kr. születése táján. Ez tehát olyan fajsúlyú kizáró ok, amelyet semmilyen kifogással sem lehet mellőzni és amely olyan természetű, hogy egyenesen lehetetlenné teszi azt az elképzelést, hogy Anatóliában lett volna az indogermán nyelvek őshazája, de ugyanígy azt a hipotézist is, hogy Thesszáliában, a Balkán félszigeten, a Kárpát-medencében, Itáliában és az Iber félszigeten évezredekkel Kr. születése előtt indogermán nyelveken beszélt volna a lakosság. Renfrew anatóliai indogermán őshaza elmélete tehát ezen abszolút kizáró ok következtében megítélésünk szerint nem tekinthető tudományosan megalapozottnak és nem vehető komolyan.  
> Ezzel szemben azonban nagyon is komolyan veendők Renfrew bizonyos egyéb, mondhatnánk "mellék-meglátásai", amelyeket cikkében tézise alátámasztására felsorol. Ilyen pl. az, hogy kereken elutasítja azt az indogermanisztika által a közelmúltig szinte általánosan vallott elméletet, amely szerint az indogermán népek és nyelvek nomád steppei lovasnépek vagy harci szekeresek hódításai útján terjedtek volna el Európában és Délnyugat-Ázsiában. Külön foglalkozik ezzel a kérdéssel kapcsolatban [[M/Marija Gimbutas\|Marija Gimbutas]] "pánkurgán elméleté"-nek kritikájával, amelyet "Boncold csak nyelvész!" című könyvünkben (l. 431-439. old.) magunk is részletesen ismertettünk és cáfoltunk. Renfrew szintén elfogadhatatlannak ítéli Gimbutas hipotézisét. Különösen is fontos e kérdésnél az, hogy a régész Renfrew is régészeti megfontolások alapján veti el Gimbutas elképzeléseit, tehát ugyanazon okokból, amelyeket mi is legfőképpen kifogásoltunk Gimbutas teóriájában. Továbbá az is igen meggondolkoztató és tanulságos Renfrew cikkében, amikor a nyelvi változások lehetséges eseteinek tárgyalásakor bőven foglalkozik [[N/Nyelvészet mint tudomány#Nyelvek keveredéséből létrejött nyelvek – pidginizáció\|pidginizáció]], a kreolizáció és az ún. "barbár nyelvek" kérdéseivel, valamint a közlekedő nyelvek – "lingua francá"-k – kialakulásának lehetőségeivel olyan területeken, amelyeken nagyobb méretű kereskedelmi forgalom létezett. Mindezek a témakörök, illetve az ezekkel kapcsolatos nyelvi jelenségek, amelyeket a hagyományos európai összehasonlító nyelvtudomány mindezideig figyelemre sem méltatott, ismét csak ugyanabba a szemléleti irányba mutatnak, amelyet magunk is képviselünk, csupán azzal a különbséggel, hogy mi bizonyos európai és nyugatázsiai paleolitikus-mezolitikus műveltségű, azaz halász-vadász gazdasági fokon álló népcsoportok különféle nyelveiben keressük az indogermán nyelvek előzményeit, amelyek azután az Elő-Ázsiából tömegesen és több hullámban lakóhelyeikre érkezett földművelő gyarmatosok nyelvjárásait részben közlekedő nyelvként átvették, részben pedig pidginizálták. Ezen masszív, többszörösen megismétlődő konvergens elő-ázsiai nyelvi ráhatások eredményeként azután az őslakosok eredetileg különféle nyelvei között úgynevezett izoglosszák alakultak ki; azaz kisebb-nagyobb földrajzi térségekben bizonyos fokú nyelvi kiegyenlítődés következett be, több-kevesebb számú közös nyelvi vonással; szókincsbeli egyezésekkel, vagy párhuzamokkal és nyelvtani megfelelésekkel, Trubetzkoy areális nyelvkiegyenlítődési, nyelvszövetségi elmélete értelmében. Ezeket az areálisan kiegyenlítődött nyelvi szövetségeket nevezte el azután a 19. század első felében kibontakozni kezdő modern európai nyelvtudomány nyelvcsaládoknak; a szókincsbeli egyezésekből, pontosabban mondva párhuzamokból és a nyelvtani megfelelésekből azt a ma már világosan láthatóan nagyon elhamarkodott – következtetést vonva le, hogy a kérdéses nyelvek, amelyek egymás között vitathatatlanul valamiféle rokonsági kapcsolatban álltak, bizonyára egy-egy közös ősnép szintén közös ősnyelvének családfaszerű szétágazódásai útján keletkeztek. Így alakultak ki az egymással leszármazásbeli, azaz genetikus rokonságban állónak tartott nyelvek egymáshoz való viszonyainak magyarázatára a különféle "nyelvcsaládok" hipotézisei, nemcsak az indogermán, hanem ugyanúgy az uráli-finnugor, az altáji-török és a hamito-szemita nyelvek egymás közötti hasonlóságainak magyarázatára.  

Folytatja aztán az [[I/Istvánovits Márton\|Istvánovits Márton]] által magasztalt szovjet "tudósokkal," akiknek fantazmagóráit hosszan ecseteli.  
Könyvének 974. oldalán már a szarkazmustól sem tudja magát visszafogni:  
> Nem maradhat ki természetesen a szovjet szerzők által rekonstruált ősindoeurópai alapnyelvi szókincsből a kocsit, szekeret jelentő szó sem, a szekéralkatrészekre vonatkozó egyéb megnevezésekkel együtt (kerék, tengely, iga, igásállat, szerszám, kocsirúd). Mivel ezeket a szavakat a "hangtörvényes" ősnyelvi rekonstrukciós módszerrel – amelyről fentebb láthattuk, hogy elvi-módszertani okok következtében teljesen megbízhatatlan eljárás – az ősindogermán nyelv idejére kikövetkeztették, egyenesen arról beszélnek, hogy e szavak ősnyelvi megléte döntő bizonyítékot szolgáltat az indogermán őshaza lokalizálására. Mivel pedig O. Vdzsaparidze, A. Mnacakjan és más szovjet régészek feltárásai alapján – folytatja ismertetését [[I/Istvánovits Márton\|Istvánovits]] – az angol S. Piggot arra a következtetésre jutott, hogy a kocsit a Kr. e. 4. évezredben egy feltűnően szűkre behatárolható területen találták fel, mégpedig a Transzkaukázia, valamint a Van- és az [[U/Urmia-tó\|Urmia-tó]] között elterülő régióban, ezért a két szovjet szerző szerint napnál világosabb, hogy az indogermán őshazának is ott kellett lennie.  
> Lám, ilyen egyszerű az egész, már százötven éve elkeseredetten vitatott indogermán őshazakérdés megoldása: nem kell egyebet tenni, csupán eleve feltételezni az indogermanisztikának azt a 19. századi elképzelését, amely szerint a lovaglást, a ló szekérbe fogását az "ősindogermánok" találták fel, s azután **az indogermán őshazát oda helyezni, ahová a régészeti kutatások eredményei a szekér feltalálását lokalizálják**.  
^68yltc