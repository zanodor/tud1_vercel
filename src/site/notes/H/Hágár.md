---
{"dg-publish":true,"permalink":"/H/Hágár/","title":"Hágár","tags":["containstransclusions","Englishtexttranslated"],"created":"2025-03-14T00:03","updated":"2025-03-17T21:51"}
---


# Hágár

Hágár (héberül Hágár, jelentése idegen, bujdosó; arabul Hádzsar/Hágar) a Héber Biblia leírása szerint [[A/Ábrahám\|Ábrahám]] feleségének, [[S/Sára\|Sárá]]nak a szolgája volt. Mivel úgy tűnt, hogy Sára meddő, ezért ő maga adta a szolgálót Ábrahámnak, hogy utóda születhessen. Ebből a kapcsolatból származik az ősatya elsőszülött fia, [[I/Izmael\|Ismáel]], akit az arab népek ősatyjának tekintenek.  
Bognár Ferenc Az Életfa csillag-gyökerei című az Ősi Gyökér 2008/3-4. sz. megjelent cikkében megpedzegeti (ha éppen így nem is mondja ki), hogy ez egy, a [[M/Magda\|Magda]] és [[S/Szajha\|szajha]] címnél körüljárt mondai indítékra, a szajha = szolgáló összefüggésén keresztül arra mutat rá, hogy azért nem véletlen, mert ez nem valós esemény, hanem monda (ahogy Magyar Adorján a [[T/Trójai faló\|trójai faló]] kapcsán is szépen leírta). Hágár alant taglalt téridőbeli helyének is megfelel szolga-szajhasága.  

Hágár egyébiránt nem mást jelent mint a zsidók nyelvén, mint Magyarország, `higri` a magyar nyelvre utaló név, mint [ezen](http://www.hebraisztika.hu/szovgyujt/KG_chrest_037.pdf) dokumentumból is kiderül.  
A Magyar Történelmi Tár 3. sor. 3. kötet 1880, 102. oldalán a [[T/Talmud\|Talmud]]ban is hasonlóan szereplő Rasi féle kommentárt/passzust így közlik ([[K/Kárpát-medence\|Kárpát-medence]] címnél is szerepelt):  
> "Vannak tartományok, melyek sok mértföldnyire hegyekkel és erdőkkel vannak körülvéve, úgy hogy belőlök csak kapukon (szorosokon) lehet kimenni, mint például: Hágárország." (Hágárország mint mindenütt, úgy itt is Magyarországot jelent.)  

#### Oláh Imre A Nimrud hagyomány...

...című tanulmányában írja:  
> Végül van itt még egy másik, nem kevésbé érdekes adat is, amely a [[K/KUS\|Kus]] és a [[N/Nimrud\|Nimrud]] név egykori kapcsolatához vezet vissza bennünket. Mózes I. könyvének 16. részében arról van szó, hogy Ábrahámnak felesége: Szárai nem esett teherbe, és ezért Szárai a gyermekre vágyó Ábrahámot egyiptomi szolgálójához: Hágárhoz küldte. Hágár teherbe is esett, de az 5. vers szerint ettől kezdve az asszonynak nem volt becsülete előtte. Szárai e miatt bepanaszolta Hágárt Ábrahámnál. Erről a versről a héber Targum-irodalomban, mely egymás mellett tünteti fel a héber és a latin szöveget, ezt lehet olvasni; "nec opus habeamus filiis Hagar, filiae Pharaoni, filii Nimrod, qui projecit te in fornacem ignis." Magyarul: Ne legyen nekünk semmi közünk olyan fiakkal, akiknek Hágár az anyjuk, mert ez a Hágár annak a Nimródtól származó fáraónak a lánya, aki téged a tüzes kemencébe vetett.  
- Nimrud szóba kerülése nálam Ábrahám-Hágár-Izmael téridőbeli helyének újraazonosítását jelenti.

> De azt, hogy a fáraó Nimrud "fia", vagy leszármazottja, megerősíti az egyiptomi mitológia is. Ismeretes, hogy az egyiptomi fáraók a legendás hírű kusita-ős: Oszirisz leszármazottainak tartották magukat, ugyannyira, hogy a piramistekercsek és a Halottak könyve szerint holta után minden fáraó királyi ősével: a halottak birodalmának főbírájával, a párducbőrös Oszirisszel kívánt eggyé lenni.  

Másutt:  
> A [[S/Szabir\|szabir]]okról már volt szó, amikor Subir, Abeir, Hubur, Khubur, Sagir, stb. néven találkoztunk velük. Itt hozzá kell tenni, hogy egyesek Mezopotámia egyik legősibb népét, a hurriták nemzetségét: Hur, vagy Sin-Magur népét ismerték fel bennük. A Pauly-Wissowa-Kroll-féle Real Encyclopedie szerint Mezopotámiában ezeket az subari telepeseket a sumirok teljesen magukba olvasztották, s ezek aztán sumir neveket vettek fel. - Örmény János pátriárka szerint a Sievortik a Szabir nevet Siev (= Khus) pátriárka nevéből vették. Egyesek azokat a Hágárfiakat, az ugynevezett hagarenusok népét látják bennük, akiket a héber mitológia már Hagrimnak, Hungaroknak nevez.  

Mindezek már előrevetítik mindazt, ami alant szerepelni fog. Azaz hogy az Ősi Gyökér 1974. 2-6. számában megjelentetett Németi Kálmán Nimród elmélet című írása alapján készült cikkben írják, hogy a Mózes I. 16.5 rész a Bibliában meghamisítottan szerepel, mert Hágár Nimrudtól való származását és a magyar nép ősiségét le akarták tagadni.  
A szöveg:  
> Azért volt tehát szükség a közhasználatban lévő bibliafordítások szövegének megmásítására, mert a judai-kereszténység szent-bibliájának eredeti szövege bizonyítja a hungar nemzet Ábrahám-korabeli és Ábrahám előtti létezését és Nimrudtól való származását.  
- [[N/Nimrud#Nimrud magyar nemzetre és ősiségére mutató kapcsolata és hamisítása\|Nimrud magyar nemzetre és ősiségére mutató kapcsolata és hamisítása]] cím/alcímhez is betéve.

#### Németi Kálmán Nimród-elmélet...  

...című 1912-ben kiadott cikkében rámutat a Hágár-[[H/Hungár\|Hungár]] azonosságra ([[O/Orrhang\|orrhang]] címnél is megemlítve):  
> Kétséget nem szenved, hogy Hágár egyszers'mind népnevet is jelent. Hágárfiaknak, vagyis Hágároknak fogalmát a zsidó szóhagyomány rendesen megkülönbözteti Izmael fiainak, vagyis Izmaelitáknak fogalmától; előbbi alatt Hungárokat, utóbbi alatt Törököket ért: erre a páros nyelvtényre oktatnak a legelső rangú héber tudósok. Ennek megfelelően a héber Hagrim, azaz Hágárok helyett magában a többnyelvő Szent Biblia Zsoltárainak, meg I. Krónikáinak chald fordításaiban, úgyszintén a Wilkins-féle s Beck-féle targum-kiadásokban Hungroe, azaz Hungárok olvasható.  
> A h.g.r. három betővel leirt héber Hágár-szónak hangtani összefüggése [[H/Hungár\|hungár]] szóval ugyanazon hangkiejtési műveleten sarkallik, nevezetesen torokhang előtt az n betű kilöketésen, mint amely a délszláv nyelvekből már ismeretes előttünk: például Ungár szó szerb kiejtéssel, n betű nélkül hangzik így: Ugar; hasonlóképpen a chald kiejtésű Mandaj népnév héber nyelven n betű nélkül Madaj szóval hangzik. HébereknéI Hágár népnévnek Hungár jelentése nem az újkorban jött forgalomba; a mi nemzeti tulajdonnevünk volt az Kr. u. 1283. évben Kézai korában is, mert dr. Kohn Samu, budapesti rabbi által a "Héber kútforrások és adatok Magyarország történetéhez" czimü könyvében közzétett héber okmányok szerint visszafelé ki van nyomozva egészen a tizenegyedik századig. Sőt bízvást hozzátehetjük, hogy a honfoglalásig: mert már Kr. u. 888. évtől elkezdve egészen 955. évig a latin sanct-galleni, nemkülönben a weingarteni évkönyvek, továbbá a trieri klastrom szerzetesei a héber Hágárt megtévesztően helyettesítő Agaren \[[[Agarénus\|agarénus]]\] népnevet a honfoglaló Hungárok elnevezésére a Szent Bibliából vették. Így hát Hágár a Hungár héber szóhagyomány volt Kézainál a Nimród-elmélet kulcsa.  

#### Bognár Ferenc A magyarok istene...

...című cikkében írja:  
> Mára elfelejtettük, hogy például az ógörög szövegekben nem is szerepelhetett [[H/Hungár\|hungár]] népnevünk, mert akkoriban paleográfiai sajátosságként az NG hangpárost [[G/Gg\|GG]] leirattal rögzítették, és e formák fejleményeit nem társítják hozzánk.  


> A hungár név eltűnését legfőképpen a nyelvi szakosodással járó tükörfordítások, no meg a torzulás, - az NG hangpárossal való birkózás – számlájára írhatjuk. De ide vezetett a régi írások, G előtt jelöletlen N hangja is. \[Ez éppen igaz.\] Ennek folytán a Hungár már nagyon régen Haggar/Aggar, majd Hagar/Agar/Ogor stb. alakot öltött, megegyezve a bibliai Hágár/Ágár ősanya nevével.  
> Több szálon is [[T/Történelemhamisítás\|történelemhamisítás]] szagú, a bibliai Hágárhoz fűződő 4000 éves kapcsolatunk emlékének eltörlése. Szerencsére a messziről érkezett zsidóság tudva róla, életben tartotta származásunk emlékét, és a középkorban Hungár szinonimájaként használták ránk Hágár ősanya nevét. Az adatokat 1881-ben közlő Kohn Sámuel rabbi szerint azonban, e szokás egy korai tévedésre vezethető vissza.  
> 
> Kohn Sámuel, Héber kútforrások és adatok Magyarország történetéhez, (1881) 158. o.:  
> "Hagar pedig, mely a szent-irásban többször mint népnek neve fordul elő, annál inkább kínálkozott Magyarország számára, mivel a szent-írás kaldeus fordítása, e szót két helyütt határozottan így fordítja: Hungróé."  
> Némāti Kálmán, A Nimród-elmélet fölfedezett ismeretforrása, (Bp, 1912) 6. o. "a héber Hagrim, azaz Hágárok helyett, magában a többnyelvű Sz. Biblia zsoltárainak meg I. Krónikáinak chald fordításaiban, úgyszintén a Wilkins féle, s Beck-féle Targum kiadásokban Hongroe, azaz Hungárok olvasható."  
> 
> Bár a Hágár névnek a Hongroe formával az ókori Bibliában két ízben történt egyeztetését elismerte, de ezt olyan korai elírásnak ítélte, amelyből a középkori zsidóság is tévesen következtetett a Hágár és a Hungár nevek közti azonosságra. A 2009-ben megjelent Hágár országa című könyv szintén ezt a véleményt sulykolja, de mivel több irányból jövő történelmi és nyelvi adat igazolja az egyeztetés helyességét, így a Hágár és a Hungár nevek azonossága által, 4000 éves múltunk bizonyítéka került elő! Vegyük sorra az egyezés további bizonyítékait!  
> 1\. Nem csupán a héber, de a középkori keresztény források is (h)Agar-enusnak ([[A/Agarénus\|agarénus]]) ismertek minket.  
> 
> 2\. A Hágár név héber Futó jelentése[^1] összecseng a népnevünkkel egyező görög `Angaros` = lovasfutár (lovas Futó) szóval.  
- Viszont itt ne feledjük el, hogy az [[A/Agár\|agár]] is jó futó és a lentebb szóba kerülő Khonsu is lehet [[K/Kanca\|Kanca]], mely lehet Tejút- és Holdállat. Hágár tehát vélhetően Tejút-állatnév és lehet a Szíriusz neve is.  

> 3\. Egyik hitelesítő bizonyítéknak tekinthető, hogy a keleti Hágár/Agrei névnek is volt két GG-s írott változata, aminek NG azaz Angrei/Hangrei a helyes olvasata. Épp úgy, mint a görög `angaros` = lovasfutárnak az írott aggaros formája.  
> ![assets/Hágár_image1.png|invert_dark](/img/user/H/assets/H%C3%A1g%C3%A1r_image1.png)  
> 
> 4\. A másik meggyőző bizonyíték, hogy régen keleten, a Hágárnak valóban szinonimája volt a Magyar. Ugyanis a régi történetíróknál az arábiai Agarenus/Hagarenus népet, néhol el-MAGAR-IN néven is említették, ráadásul az örmények, VIII. sz.-i Hágár-fi (Szaracén) hódítóikat nem tartották semita népnek![^2]  
> ![assets/Hágár_image2.png|invert_dark](/img/user/H/assets/H%C3%A1g%C3%A1r_image2.png)  
> 
> 5\. Hágár és Hungár nevek egyezését a XII. sz-i hivatalos magyar állami használat is bizonyítja! II. Géza királyi pecsétjén, kb. 1160, országunk neve Hugarie felirattal látható[^3]!  
> 
> Továbbá a Gesta Ungarorum bécsi kéziratában "HUGARII," ... a VII.sz-i Szent Isidornál "UGRIOS," ... Georgikosz Monachosz Világtörténelmében, görög nyelven két GG-vel "OUGGRI," ... és az ebből merítő Nesztornál szláv módra már "UGRI," ... Teofülaktosz Szimokattánál "OUGOR" formában áll népnevünk.
> 
> ![assets/Hágár_image3.png|invert_dark](/img/user/H/assets/H%C3%A1g%C3%A1r_image3.png)  
> 
> 6\. A bibliai Hágár mitikus alakján hold-jelleg csillog. Hágárt ugyanis a babiloni Sin holdistennel azonosították, ezért az arábiai Sinai hegyet (azaz Hold-hegyet) egykor Hágár néven ismerték[^4]. A késői arab preiszlám hagyományokban Hagar-Kaham néven, már férfi holdistenként találjuk.  

> A római Ioannes Franciscus 1557-ben készült térképén a szentföldi helynevekről készült képen valóban látszik, miről beszél Bognár Ferenc. A kinagyított részlet jobb oldali oszlopának második bekezdése:  
> Sina, Sinai, Mons dei, Hagar, Thur. Sin holdisten Sinai hegyét (Mons dei = Istennő hegye) Hágár hegyének tartották. Később Gebel el Tur.  
- Ez [alábbi](https://www.raremaps.com/gallery/detail/24738/palestinae-sive-terre-sancte-descriptio-mdlvii-franciscus) oldalról való az általam szerzett kép(részlet).

> 7\. A bibliai Hágár, zsidó és arab források szerint [[N/Nimrud\|Nimród]] ősapánktól származott, mi által közvetlenül is becsatlakozik krónikáink genealógiájába!  
> 
> Tudósaink tehát Kohn Sámuel rabbi közléséből elfogadták az "ókori tévedés tényét," és lezárva az ügyet, Hungár népnevünk Ábrahám korára vonatkozó, kora-középkori szövegkörnyezetben való előfordulását, vizsgálat nélkül hagyták.
> 
> Vétkes mulasztás, hiszen Némäti Kálmán már 1912-ben felfedezte, hogy az arabok ősanyjaként "egyiptomi szolgálónak" lefestett Hágár, egy Nimródtól származó királylány volt:  
> ![assets/Hágár_image4.png|invert_dark](/img/user/H/assets/H%C3%A1g%C3%A1r_image4.png)  
> 
> "A többnyelvű Szentbibliában sikerült felkutatnom a fényképen ide mellékelt Nimród-okmányt, melyet Jonathan ben Uziel, a Kr.u. VII. században összegyűjtött, régi zsidórabbi följegyzések alapján chald nyelven szerkesztett, ami hangtanilag meg jelentéstanilag dr. Krauss Samu rabbiképző tanár szives oktatása nyomán így szól:  
> ..."És nem lesz szükségünk fiára Hágárnak, aki leánya Fáraonak, aki fia Nimródnak.""  
> Bognár Ferenc természetesen Hágárt maga is élő, történelmi személynek veszi:  
> A nimródi "óriások" elődműveltségéhez kapcsolódó Hágár/Hungár Ősanya, "Királylányi-Szűzi" mivoltából, a későbbi latin és görög nyelvű biblia-változatokban rangvesztett Ágyasszolgáló lett, aki a pusztába "futott." A Biblia, Egyiptom (Micraim) és Nimród ősatyákat rokonná teszi, és Hágárnak is egyiptomi származást ad. A zsidó Targum ezt megtoldva, Hágárt egy nimród-fi fáraó lányának ismeri[^5].  
> Az iszlám hagyományokban Hágár, egyrészt szintén az egyiptomi fáraó lánya, másrészt a prófétákról szóló részben (Khiszasz al-Anbijja), a (Nílustól Marokkóig terjedő) Magreb királyának lánya, aki csak apja halála után lett egyiptomi rabszolga. Ezen adat további összecsengést ad, hiszen a maga is magrebi származású Al-Garnati szemtanú (1150-1153 között átutazó) az árpádi Magyarország lakosságának jelentős részét, Észak-Afrika Magreb térségéből való magrebinek (arabul nyugati) ismerte fel.  

Itt jön az a rész, ahol Bognár Ferenc felismeri, hogy [[K/Konc\|Konc]]-Honszu ([[K/Kanca\|Kanca]]) holdisten azonos lehet Hungár/Hágárral de sajnos azt nem látja be, hogy nem valós személyről van szó (csak a lényeg kerüljön ide):  
> 8\. Nagy veszteségünkre az Egyiptom történelmével foglalkozó írások nem ismerik Hágár (a Futó, máshol a Vándor) személyét! Nagy szerencsére viszont említenek egy másik Futó holdistent, az időnként sólyomfejjel ábrázolt Honsu-t, Chonsu/Khonsu formával is! (Mezopotámiában Sin, és megfordítva Ensi és Inzu néven is.)  
> 
> Feltűnő egyezéssel, e Honsu tehát szintén épp úgy egyiptomi és Futó, meg holdisten, ahogy Hágár is!  
> 
> Hágárról a Bibliában, a Hagarenus/Agarenus népe elleni harcot kivéve, gyakorlatilag megszűnnek a hírek. Eltűnése ellenére jelentős karriert futott be az arab kultúrkörben, mellesleg jó példát adva az isten utáni névadásból. Nevét arabul még HAGIR, HAJAR és HADJARA, latin nyelvterületen HADZSAR leirattal adják meg. Itt az arab `HAGAR` = falu[^6] jelentés alapján, a Hadzsar alak testvérének vehetőek a héber "major, tanya," = `HASZAR`, meg a `HACEROT` = "majorság," szavak.  
> Kánaán 5000 éves hágári hold-tiszteletének emlékeit régészek tárták fel, a róla elnevezett Hacor/Hazor/Khazor/Kazor/Chazor, ősi királyi főváros romjaiból[^7]. Ezt megerősítően, a görög források Kánaánt [[I/Io\|Io]] holdanya földjének tartották[^8].  
> (Itt is előkerül a nyelvtörténeti átpolarizálódás, mert a holdfőváros Hacor nevéből képzett "hacorita/ haszarita" változat, később, a félművelt-félnomád népréteg jelölője lett.)  

Amit itt Bognár Ferenc nem említ, hogy az Afganisztánban élő, [[I/Isztán\|Isztán]] és [[K/Kazár\|kazár]] címnél is említett hazájában üldözött [[H/Hazara\|hazara]] nép neve is innen jön.  

Ahogy a kereszténység Márián keresztül integrálta a Holdanya hagyományait, úgy az iszlám vallás is Hágárra épült.  

Bognár Ferenc ezen cikkében még görög vadászt (`ágreusz`) jelentő szóból levezetni kívánja Hágár vadász-voltát, de valójában férje és fia a vadász-karakter ([[A/Ábrahám\|Ábrahám]] lesz fia, [[I/Izmael\|Izmael]] nemzője, melyek közül utóbbi kap is íjas vadász azonosítást; [[V/Vadász\|vadász]] címnél más Bognár Ferenc adatok is álltak).  
Bognár Ferenc azt írja, hogy a görög nyelvű biblikus szüvegek Hágárt Agarnak írják és Izmael `agroikosz` = vad(ember) jelzőjét is ezen szótörzsből adják ki, rámutatva az összefüggésre.  

> #### Bognár Ferenc Nimrudi hagyományunk Boldogasszony-tisztelete, és Fekete Madonnái...
> 
> ...című cikkében, valamint Az Életfa csillag-gyökerei c. az Ősi Gyökér 2008/3-4. sz. megjelent cikkében hasonló adatokat felvonultatva írja:  
> Hagar-ország, az új-héberben Magyarország elnevezése, innen hagri annyi, mint magyar. (Lásd a Héber kútforrások című műre támaszkodó Révai Lexikon, Hagar-ország címszavát!)  
> - A bibliai Hágár – [[I/Izmael\|Izmael]] rokonság adata tehát, a középkori Magyarországon valósággá vált, a magyar-jászok esetével.
> 
> `Hágár` héber jelentése vándor. Ezzel újra csak lényegi adat-egyezés került elő, a jász-filiszteusok, a parthusok, a metanasta jazygok és a magyarok között.  
> Honnan ered ered hagar népnevünk?  
> Az ősi Arábiából! Horvát Istvánt a tudós világ őrültnek tartotta végkövetkeztetéseiért, melyben a bibliai históriákat magyari népek őstörténetének látta. Mi itt erről nem ítélkezünk, pusztán az oklevelekből és külföldi történetírókból nyert adataira támaszkodva vizsgálódunk. Hitelesnek tekintjük külföldi leírásokból hozott adatait, mert minden esetben pontosan idézi a hozott szöveget, vagy megjelöli a források konkrét helyét, amivel tehát elődei adatgyűjtésére épít. Ő még annak a régimódi tudósvilágnak volt képviselője, aki hajlandó lett latinul és görögül megtanulni, hogy eredetiben olvashassa a régi forrásokat.  
> Feltűnt neki is, a magyarok X. századi nyugati krónikákban (Szent Gallen) előjövő AGARenus, AGARENI és ACKERenus neve, valamint a görög és római íróknál, és a Bibliában előforduló, AGARénus nép nevének egyezése. (A Hagarenus csak hehezetes formája az Agarenus-nak, ezért fedi egymást a nyugati Agarenus, és az új-héber Hagar népnév.)  
> Majd meg összegyűjtötte a fellelhető, egymásra hivatkozó névfelsorolásokat, melyek a beazonosítást segítik, például Szent Hieronymustól: "Az Arabsok és Agarenusok, kiket most Sarracenusoknak neveznek".  
> Avagy másutt: "Az Ismaelitákat és Agarenusokat, kik most Sarracenusoknak hivatnak." Ezek szerint az Agarenus-magyarok rokonítva lettek a Sarracenus-Izmaelitákkal és Arabokkal.  
> Ezután Horvát István bizonyságul összegyűjtve, közös nevezőre hozta nép történetéről szóló, ókortól a középkoriig folytonosságot mutató leírásokat. A különféle névformák között megtalálni a HAGARenus és az AGARenus formát egyaránt. Mindezekből leszűrhetjük, hogy a középkori nyugati megjelölés mintájára, léteznie kellett Arábiában egy korai águnknak, amely AGARenus volt.  
> Lelkiismeretes tudósunk legvégül, a tévedés kizárására és az egyezés bizonyságául, idézi még a fordított állapot helyeit, amikor az arabok által említett keleti HAGARenus nép lett, el-MAGAR-IN néven megnevezve.  
> Ezután felteszi Horvát István a kérdést, miért hivatott a magyar nép már az ókorban, majd a középkorban is AGARenus néven, és annak változatain? Kimondja azt, amit mi a szógyűjtéssel kívánunk láthatóvá tenni.  
> A német `acker` = szántóföld, latin `ager` = föld, szántóföld, mező, vidék, környék, falu és latin `agrarius` = mezőre, szántóföldre, vonatkozó, földművelési gyökerük a görög `gé` (`geo`) = föld, szántó föld, ország, szárazföld, `agrosz` = mező, szántóföld, vidék, `agraules` = mezőn, szabad ég alatt tartózkodni.  
> A német krónikákban lejegyzett Ackarénus, láthatóan német átirata a latin Agarenus szónak, de mindkettő megegyezve a görög hasonlókkal, a termőföldről és művelőiről szól. Azaz AGARenus nevünk foglalkozásra utalva, földművelő értelmű, és innentől már nem tűnik a szószármaztatás nagy marhaságnak.  

Egy-két megjegyzést kell tenni a fentiekhez. Először is, hogy a Hagar és Magar azonos alakoknak tűnnek (idegen, vándor jelentéseikkel is; lásd még [[M/Migrate\|migrate]]). [[H/Hun szavak\|Hun szavak]] címnél is láttuk, hogy a magyar ajak-előhangos szavak változata lehet torok-előhangos szó.  
Közben [[K/Kazár\|kazár]] címnél is írtuk:  
A kazár nép nevével azonos a [[H/Hazara\|hazara]] címnél említett, saját hazájában üldözött afgán nép neve, mely a [[H/Hágár\|Hágár]] névből is persze indítható. Ezen a ponton, mivel az üldözött, vándor, migráns jelentésű sémi szavak h- és m-előhangosan is megvannak, kazár lehet mazar = [[M/Magyar\|magyar]] is akár. [[H/Hun szavak\|Hun szavak]] címnél már volt arról szó, hogy a magyarok m-előhangos, a hunok torokhangos szavakat használtak ugyanarra a fogalomra. Azaz akár a Hágár is lehetett Magar és kazár is Mazar (Magyar) (Egyiptom is Masr ma is). Könnyen lehet, hogy a sémi nyelv esetében látott megosztottság is még arra az időre vihető vissza, amikor a holdtisztelők és naptisztelők útjai elváltak (lásd erről [[M/Magyar és hun utódnépek vallásszakadása\|magyar és hun utódnépek vallásszakadása]] címnél).  

[[J/Jász#Jászok izmaelita vallása\|Jászok izmaelita vallása]] cím/alcímnél témáztunk még magyar-arab kapcsolatokról. Ezt is jegyezzük meg.  
De a legfontosabb, amit meg kell jegyezni, hogy a [[T/Tarihi Üngürüsz\|Tarihi Üngürüsz]]ben is **Hazreti Isza**-nak hívják a Názáreti Jézust, azaz az arab egy N>H változtatást hajtott végre, mely [[N/Názáret\|Názáret]] eleve Mazar (másnál Magharret) alakú (és így [[M/Magyar\|magyar]]) kellett legyen. A [[V/Vándor\|vándor]]lás illetve menekülés jelentésű sémi szavak is ugyanígy megvannak m- és h-előhangosan. Nem lenne dőreség talán azt sem kijelenteni, hogy ugyanolyan alapon mondható Hágár Magar-nak, amilyen alapon [[M/Magyar mint Szíriusz\|Magyar mint Szíriusz]] címnél szóba kerülhetett a Tejútközponttal szemközti téridőbeli hely Magyar elnevezhetősége (vagy amilyen alapon [[O/Orion#Orion mint Nyilas/Vadász – Orion/Aryan és Pabilsag problematika\|Orion mint Nyilas/Vadász – Orion/Aryan és Pabilsag problematika]] cím/alcímnél Bakos Attila engedte magát is csőbe húzni).  
Az [alábbi](https://www.scribd.com/document/257569401/Hagarism-The-Making-of-the-Islamic-World-Crone-Cook) oldalról letölthető egy könyv, melyben a korai iszlám kialakulásának lehetséges (bár a szerzők által is lényegében tagadott) módját írják le. Elsődlegesen a címen akadt meg a figyelmem. [Ezen](https://en.wikipedia.org/wiki/Hagarism) oldalon, amit a névről írnak igen érdekes, mert mintha M>H hangcsere jönne szóba:  
> According to the authors, Hagarenes is a term used commonly by various sources (Greek 'Magaritai', Syriac 'Mahgre' or 'Mahgraye') to describe the 7th-century Arab conquerors. The word was a self-designation of the early Muslim community with a double-meaning. Firstly, it is a cognate of `muhājirūn`, an Arabic term for those who partake in `hijra` (exodus). Secondly, it refers to Ishmaelites: descendants of Abraham through his handmaid Hagar and their child Ishmael, in the same way as the Jews claimed descent and their ancestral faith from Abraham through his wife Sarah and their child Isaac. Muhammad would have claimed such descent for Arabs to give them a birthright to the Holy Land and to prepend a monotheist genealogy compatible with Judaism to their pagan ancestral practice (such as sacrifice and circumcision). Hagarism thus refers to this early faith movement. The designation as Muslims and Islam would only come later, after the success of contests made the duty of hijra obsolete.  
> —  
> A szerzők szerint a hágárénus kifejezés a különböző forrásokban általánosan használt kifejezés (görög "magaritai", szír "Mahgre" vagy "Mahgraye") a 7. századi arab hódítók leírására. A szó a korai muszlim közösség önmegjelölése volt, kettős jelentéssel. Először is, a `muhājirūn` rokon értelmű, arabul a `hidzsra` (kivonulás) résztvevőire használt kifejezés. Másodszor, az izmaelitákra utal: Ábrahám leszármazottaira, akik Ábrahám szolgálóján, Hágáron és gyermekükön, Izmaelen keresztül származtak, ugyanúgy, ahogyan a zsidók is Ábrahámtól való leszármazást és ősi hitüket vallották, feleségén, Sárán és gyermekükön, Izsákon keresztül. Mohamed az arabok esetében azért követelte volna ezt a leszármazást, hogy a Szentföldre való elsőszülöttségi jogot adjon nekik, és hogy pogány ősi gyakorlatuk (mint például az áldozathozatal és a körülmetélés) mellé egy, a judaizmussal összeegyeztethető monoteista genealógiát illesszen. A hágarizmus tehát erre a korai hitmozgalomra utal. A muszlimokként és iszlámként való megjelölés csak később következett be, miután a versenyek sikere feleslegessé tette a hidzsra kötelességét.
{ #fntjv}


Tulajdonképpen azt kell látni, hogy az arab `muhajir` = elvándoroló, migráns szó többes száma, az arab `muhājirūn` azokra a (nevükben legalábbis) magyarokra utalnak, akikből a muszlimokat gyúrták. Ezen utóbbi muhājirūn nevet akarják egyes nyelvészek a [[M/Magar\|Magar]] címnél is taglalt görög `magaritai` és szír `mahgraye` vagy másutt `mhaggrāyē` nevek eredetének megadni, nem ismervén a magyar nevet fel bennük.  
Ha most megnézzük a [[M/Migrate\|migrate]] címnél írottakat, kiderül, hogy a Hagarism Wiki oldalán is egyenlőnek vett Hagaranes = Magaritai alapján a H = M, azaz ami Valpy latin etimológia szótárában héber `MGYR` = vándorlás, az másutt h-előtéttel menekülés, mely menekülés fogalmával egyező a fentebb megadott idegen, bujdosó. A magyari népeknek kellett menekülni a szemita hordák elől, mégis a szemiták ezt a magyari nevet is felvették vagy felvehették. A barbár, idegen, perifériára szorult hunokkal és magyarokkal David Gordon White könyvében is találkoztunk – lásd adatait például [[V/Vrâtya\|Vrâtya]].  

A H igen hasonlít az M betűhöz is, és éppen a sémi nyelvekben ugyanolyan jelentésű szavak megvannak h- és m-előhangosan is. Azaz a [[M/Magyar\|Magyar]] név mint istenanya név is szerepelhetett az eredeti (szent)írásban, de a biztonság kedvéért Jézus anyja neveként újra megjelenik; lásd [[M/Mária\|Mária]].  

Agar is lehetne a Magar változata. Sőt, agar azonos lehet az [[A/Agár\|agár]]ral, mely címnél más, sz-előhangos vadászkutya (agár) jelentésű szavak is előjöttek. Az [[A/Agár\|agár]] és Hágár is lehet a Szíriusz neve, ahogy [[H/Hungár\|hungár]]-[[H/Hunter\|hunter]] is tartalmazza Szíriuszt. Aztán a Szíriuszból lett Hold (Bognár Ferenc erre nem jöhetett rá).  
A másik, hogy a Hagar maga [[H/Hungár\|hungár]] változata is lehetne; erre csap le a Wikipédia is, mikor hitelteleníteni akarja a magyar szófejtőket és "vissza akarja fogni az agarakat":  
> A középkori zsidó irodalomtól kezdve létezik egy különös kapcsolat Magyarország és Hágár között. A diaszpórában, azaz a Szentföldtől távol élő zsidó közösségekben szokássá vált, hogy az egyes népeket, országokat egy olyan bibliai alakról nevezzék el, akinek a neve hangzásban hasonlít az adott ország nevére. Magyarország nemzetközi elnevezése, a Hungaria hasonlít Hágár nevére, a középkori zsidó irodalomban ezért többször is úgy utalnak Magyarországra mint Hágár földjére.  
> 
> A 19. század végén elterjedt egy elmélet, miszerint Magyarország mindezek mellett azért kapta nevét Ábrahám második feleségéről, mert a zsidóság ezzel akart utalni a magyar törzsek keleti származására is. Hágárra a zsidóság az arabok ősanyjaként tekint, akiket szintén keleti népnek tartanak.  

Egyébiránt az is stimmelne, hogy Magyarország valamiféleképpen anyaországnak minősül, hiszen ([[M/Mother\|mother]], `mutter`, [[M/Mater\|mater]], `modar`, `madre` = [[M/Magyar\|magyar]]) az is. Bognár Ferenc is felveti:  
> Észrevette-e valaki, hogy végig az ősapákról elnyert törzsi névadó logikáról soroltunk adatokat, kivéve HÁGÁR-t, aki nő volt, no meg GÉ-GAIA Földanyát. Vagyis a két külön néven és szálon érkező, de valójában egyaránt földművelőkörbe tartozó középkori Agarénus és ókori Hagarénus népek, jelentésükben és eredetükben is hasonlóságot mutatnak, a női őstől eredve. A nő-elvű kultúra hordozóiként, kilógnak a késői hím-mentalitásúak sorából. Ezért is van világunkban pusztulásra ítélve ősi kultúránk (és már el is tűnt a régi agrár-Magyarország).  

Bognár Ferenc eszmefuttatásának közvetlen folytatása [[G/Giant\|giant]] címnél szerepelt.  

Hágár és [[U/Ugor\|Ugor]] nevekhez hasonló William F. Warren [[S/Satavaesa\|Satavaesa]] címnél adatolt (ó)perzsa [[H/Hukairya\|Hugar]] neve:  
> Hugar (Hukairya) is the heavenly height of the polar sky, high above Hara-berezaiti, whenever this term is applied, as originally, to the terrestrial polar mount. (Abdn Yasht, 88. See Windischmann, Zoroastrische Studien, 171.)  
> —  
> Hugar (Hukairya) a sarki égbolt égi magassága, magasan a Hara-berezaiti felett, amikor ezt a kifejezést eredetileg a földi sarki hegyre alkalmazzák. (Abdn Yasht, 88. Lásd: Windischmann, Zoroastrische Studien, 171.)  

Ezen Hugar Hu-Gar, Hu-Gor, U-Gor felbontásban értelmezhető. Eszünkbe jut az aveszta [[U/Ugra\|Ugra]] = erős (magas) és az [[U/Ugor\|Ugor]] nyári napfordulóval kapcsolatba hozott magas alakja, de [[S/Szíriusz\|Szíriusz]] címnél is volt szó az Úr több jelentéséről. A téridőben ide megfelelő Hágár neve is értelmes lehet, mármint hasonlítás céljából érdekes lehet. Szíriusz másutt (lásd [[S/Szíriusz és a medvék\|Szíriusz és a medvék]], amely egyre inkább kifogásolható cím, de most már marad) a szintén északi Sarkcsillaggal lett közös nevezőre hozva.  
Ez egy nagyon fontos óperzsa adat, sokkal fontosabb Bognár Ferenc összes itten felsorolt adatánál. Csak hát ugye itt azt kell látni, hogy a Nap zenitje és az isten lakóhelyének tartott Sarkcsillag közös nevezőre lett hozva és még a Szíriusz is a képben marad. Úgy tűnik, hogy a Hunor és Magor rendszer Hunor eleme a döntő: oda érve a Nap a legmagasabb pontjára hág az égnek (Hágár még Hág-Úr és Hegy-Úr értelmű is lehetne). Tulajdonképpen úgy látszik, mintha a [[H/Hungár\|hungár]] név a Hunor és Úr/Ugor nevek összevonása lenne.  
A Hukairya már egészen hasonló orrhang nélkül is a [[H/Hungária\|Hungária]] névhez is, de persze [[H/Hungár\|hungár]] címnél megint csak Hágárról volt szó.  

Hágár nevét közben [[A/Akar\|Akar]] névnél is említettük. Igen is, az Ég Ura értelem nőre is vonatkozhat: már maga Szíriusz is [[A/Androgün\|androgün]], de Szíriusz és az Ég-Ura Orion is összetartoznak. ([[U/Uxorial\|Uxorial]] címnél is szerepeltek ezen sorok.)  
Lásd még [[U/Ugar és ugor\|ugar és ugor]], valamint [[G/Gross\|gross]] címnél írottakat.  

## Hágár – Héber névazonosság

Nem csalás, nem ámítás: H-G-R = (H-H-R =) H-V-R = H-B-R.  
Mondhatjuk úgy is, hogy az Ever/Avar, sőt, Éber (Eb-Úr), Iker, Ugor (Ég-Úr) nevek ls felbontások mind egy tőről fakadnak és egymás flexiós másai.  

Daniel Hagari nevű (volt) Izrael hadsereg szóvivője.  

## Lábjegyzetek

[^1]: Lábjegyzet:  
A Révai Lexikonban: Szökő, máshol Vándor. Némāti Kálmán, A Nimród-elmélet fölfedezett ismeretforrása-ban, (Bp, 1912) héberből Futó-nak fordítja. Az örmény hagyományban (Szongott Kristóf, A magyarok eredete és őslaka, 1906.18.o.) Hágár héberül jövevény (tehát vándor), az arab hagyomány a mekkai zarándoklathoz kapcsolja (Higrá/Hidzsrá) a Bibliában: "ő elfuta ő előle" és: "Az elfutott Hágár visszatér." (Mózes I. 16.6. Károli féle Szent Biblia)  

[^2]: Lábjegyzet:  
Szent Epiphanius: "Az Ismaelitákat és Agarenusokat, kik most Sarracenusoknak hivatnak." (Horvát: A magyarokról, mint agarenusokról, Pest, 1828. 4. és 5. o.) ...és J. Scaligeri, XVII. sz-i keletkutató: "A Hagarenusok hivatnak a Zsidóktól Hagrim néven is Ágártól Ábrahám Szolgáló Leányától, és maguktól az Arabsoktól Erab-el-Hagiari néven. Neveztetnek máskép el-Magar-in néven is." (u.o. 11.o.) ...... A 693-ban egész Örményországot hatalmuk alá kerítő Szaracen-ok az örmény történelemben HÁGÁR-ok (hágáráczhikh és hákáráczvoch) néven fordulnak elő. ... Nem voltak ugyan semiták, de az arab pusztában Ruben, Gád héber törzsek szomszédságaiban laktak." (Szongott Kristóf, A magyarok eredete és őslaka, 1906.18.o. lábjegyzet, Mechitár Lexikon adata.)  

[^3]: Lábjegyzet:  
A felirat: GEISA D(e)I GRA(tia) HVGARIE. DALMATIE. AD(qve) CROVATIE REX. A HVGARIE név U-ján vonás jelöli az N-t. Horvát István, II Geisa és III. István Magy. Kir. Petsétnyomóikról és Petséteikről (tanulm) Tud. Gyűjt. 1835  

[^4]: Lábjegyzet:  
Hágár a mezopotámiai Szin holdistennővel direkt módon azonosítva volt. Kitűnik Pál galatákhoz írt leveléből, (4:22-31) hogy az arábiai Sinai hegyet (azaz Hold-hegyet) egykor Hágár néven ismerték. ... Szin : - 1) babiloni holdisten, -2) Sinai hegy, az elnevezés az ottani Szín-kultuszra utaló. (Bibl. Lex.)  

[^5]: Lábjegyzet:  
A héber Targum-irodalomban, mely egymás mellett tünteti fel a héber és a latin szöveget, ezt lehet olvasni; "nec opus habeamus filiis Hagar, filiae Pharaoni, filii Nimrod, qui projecit te in fornacem ignis." Magyarul: Ne legyen nekünk semmi közünk olyan fiakkal, akiknek Hágár az anyjuk, mert ez a Hágár annak a Nimródtól származó fáraónak a lánya, aki téged a tüzes kemencébe vetett.  

[^6]: Lábjegyzet:  
`Hagar` = falu, (Graves-Patai: Héber mítoszok, 1969. 143. o). ... Héber `Hacerot` "majorság," a `Haszar`, "major, tanya," ahol az emberek sátorban laktak, mint nomádok v. félnomádok. (Magy. Kat. Lex.) ....Az örményeknél Hágár = Ákár, ezért a Hacor is ad Hakor olvasatot, így a Hakor és a Hasor/Hazor változatok a kentumos és satemes nyelvi állapotokat mutatja.  

[^7]: Lábjegyzet:  
Hacor: már Kr. e. 2700-tól lakott észak galileai város, a késő bronzkorban Józsue lerombolta. (Kr. e. 1230 k.) A feltárt szentély romjai között, az egyik Kr. e. 14-13. sz-ból származó kövön ábrázolt ülő alak, a holdisten felé nyújtja kezét. Hacor neve szerepel egy Kr.e. 18. sz.-ból való egyiptomi szövegben, a mari szövegekben és az amarnai levelekben is. A hikszoszok idejében az ország legnagyobb városa volt. (Magy. Kat. Lex.) Lásd még Tell Hazor/Hacor régészeti eredményeit.  

[^8]: Lábjegyzet:  
A görög források görög névvel említik a holdat. Stephanus Bizantinus: "Beszélik nékik, hogy a Gázától Aegyptusik fekvő tenger is Ionium Tengernek hivatik."(Horvát, Jászok II. Pest, 1830. 20. §.) .....Steph. Biz.: "Gáza, Phoenitzia városa, most Phalesztináé, a syrusok Azának hívják, hivatott Iónénak is, Ió-tól, aki oda hajózott, és ott maradott." (u.o. 47. §.)  