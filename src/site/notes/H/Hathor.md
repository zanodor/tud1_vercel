---
{"dg-publish":true,"permalink":"/H/Hathor/","title":"Hathor","created":"2024-12-18T11:23","updated":"2025-09-21T16:34"}
---


# Hathor

#### Péterfai János írja:

> A női halottak védnöke Hathor istennő, aki Hor felesége. Neve is Hat-Hor formában Háza-Hornak, vagyis Hor Háza értelmű. A Nyugat királynője címet viseli, amihez tudni kell, hogy a Nap nyugaton száll alá az óceánba, tehát ez az irány a halált is jelképezte. Ezért jelent az angol [[W/West\|West]] (nyugat) vesztőhelyet, vagyis a Veszt szóval azonos név.  
> Hathor a szerelem és vidámság, tánc és a zene, bőség és szaporulat felügyelője, de büntető hatalom is. A vászi (Vaszet, Theba) temető védnöke, aki a holtakat leengedi az alvilágba.  

Háthor volt az "Ég Tehene" és Ápisz anyja, akit az egész égbolt megtestesüléseként tiszteltek:  

#### Jankovics Marcell írja:

> A tej halhatatlanná tevő erejében az ókori Egyiptomban is hittek. A halott Ozirisz isten létének folytonosságát a jelképes sírjába helyezett 365(!) edény biztosította, belőlük a tej nem fogyhatott ki soha. (Az anyaistennő állatalakot is ölthet, szerepe szerint Ízisz ilyenkor Hathorrá válik, az "Ég Tehenévé", s tőgyéből szoptatja isten- és fáraó-gyermekeit.)  
- Megjegyzés: mind [[N/Nut\|Nut]], [[I/Ízisz\|Ízisz]] és állatalakban Hathor is a Tejút női megszemélyesítései, ahogy a germán [[F/Freyja\|Freyja]], görög [[H/Héra\|Héra]] és a magyar [[I/Ilona\|Ilona]] is.  

![assets/Hathor_image1.png|fix_dark fix_light|840](/img/user/H/assets/Hathor_image1.png)  
A Hathor Hórusz Háza jelentést Jankovics Marcell A Nap könyvében is adatolta, de nála – [[I/Ízisz\|Ízissz]]el azonosulva – [[H/Hórusz\|Hórusz]] anyja:  
> Az egyiptomi Hórusz napisten anyja, Háthor ("Hórusz háza"), az "ég tehene" címet viselte, és azonosult Ízisszel, a "másik" napanya-istennővel, aki ugyan már nem tehénalakú, de a fején néha ő is szarvakat, s azok közt napkorongot visel (75. rajz). Fiukat, a Napot ezért az istenanya borjaként is ábrázolták (76. rajz).  
- Persze [[I/Incest\|incest]] címnél írottak alapján nem meglepő hogy a testvér vagy fiú egyben férj is lehet.

Huszárik László Denderai csillagképek, hónapok és mítoszok című a Zürichi Magyar Történelmi Egyesület Acta Historica Hungarica Turiciensia XXXIII./10. sz. megjelent cikkében Hórusz Kozmikus Háza értelemmel tökéletesen jól leírja, miről van szó.  

#### Grandpierre Atilla A királyi mágusok...

...című dolgozatában írja:  
> Egyiptom földje a mágusok tevékenységének kiemelkedően fontos helyszíne. Az Indiában élő szaka-hun mágusok hagyománya az égi tehénről itt is az ősvallás legrégibb rétegéhez tartozik. Hathor egyiptomi Ég-istennő Egyiptom legősibb, legnépszerűbb istenségei közé tartozott, gyakran [[T/Tehén\|tehén]] alakban képzelték el. Nevének jelentése: Hat-hor, "Hór(os) háza" (Hórusz a Napisten egyiptomi neve). Házon itt az eget kell érteni[^1] (Kákosy, 1978, 9). Az ég-tehén elképzelés az egyiptomi ősvallásnak már abban a legősibb rétegében megvan, ameddig a vallástörténeti kutatás jelenleg le tud ásni. Egy paletta a predinasztikus időkből (i.e. 4. évezred vége, Nagada II. kultúra) tehénfejet ábrázol, melynek szarván és fülein csillagok láthatók" (u.ott, 16) – csakúgy, mint a magyar Csodaszarvason: "Ahány szőre-szála, annyi csillag rajta", mondja a regös-ének. Káldeus (káldeus: mezopotámiai mágus – GA) telepek léteztek Egyiptomban...A Magosok tudománya Káldeából ered. A csillagászat Káldeából terjedt Egyiptomba, innen Görögországba (Stanley, 1731, 250.). Alexandriai Kelemen (az i.u. 3. század elején) azt írja, hogy "Egyiptom a mágusok anyaföldje". Az egyiptomi sírokban talált, i.e. 4. évezredből eredő amulettekből ítélve a mágusok a kezdetektől jelen voltak Egyiptom kultúrájának megteremtésében. A piramisszövegekben az egyiptomi királyokra "hekau"-ként \[lásd [[H/Heka\|Heka]]\] hivatkoznak, vagyis mint a mágikus erők birtokosaira (Pinch, 1994).  

  
Igen hasonló név a görög [[H/Hetéra\|hetéra]] = szajha. Lásd a legutóbb ott írottakat is.  

## Lábjegyzetek

[^1]: Lábjegyzet:  
Nos, ez így pontatlan, [[N/Nut\|Nut]], valamint [[M/Men#Menny és ég\|menny és ég]] címnél írottak alapján is.  