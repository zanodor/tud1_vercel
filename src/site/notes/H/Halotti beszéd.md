---
{"dg-publish":true,"permalink":"/H/Halotti beszéd/","title":"Halotti beszéd","created":"2024-12-20T06:52","updated":"2024-12-20T06:52"}
---


# Halotti beszéd

A halotti beszéd eredeti szövege a Pray-kódex 136. lapján. Az egyházi szertartáskönyvbe másolt, magyar nyelven írt vendégszöveget tartalmazó lap szövegtörzse két részből áll: itt most csak a 26 soros temetési beszéd szövegét adom:  
![assets/Halottibeszed_image1.jpeg](/img/user/H/assets/Halottibeszed_image1.jpeg)  

Látjátuk feleim szümtükhel, mik vogymuk: isȧ, por ës homou vogymuk. Mënyi milosztben terömtevé elevé miü isëmüköt Ádámot, ës aduttȧ valá neki pȧrȧdicsumot hȧzoá. Ës mënd pȧrȧdicsumben valou gyimilcsëktűl mondá neki élnië. Hëon tilutoá űt igy fá gyimilcsétűl. Gye mondoá neki, mérët nüm ënëik : isȧ, ki napon ëmdöl az gyimilcstűl, hȧlálnek hȧláláȧl holsz. Hȧdlȧvá holtát terömtevé Istentűl, gye feledevé. Engedé ürdüng intetüinek, ës ëvék az tilvot gyimilcstűl. Ës az gyimilcsben hȧlálut evék. Ës az gyimilcsnek úl keseröü valá vizë, hugy turkokȧt migé szakasztja valá. Nüm hëon mogánek, gye mënd ű fajánek hȧlálut ëvék. Haraguvék Isten, ës vetevé űt ez munkás világ belé: és lëün hȧlálnek ës pukulnek fëszë, ës mënd ű nemének. Kik azok? Miü vogymuk. Hugy ës tiü látjátuk szümtükhel: isȧ, ës nüm igy embër múlhatjȧ ez vermöt, isȧ mënd azhuz járou vogymuk. Vimádjuk Uromk Isten këgyilmét ez lélekért, hugy jorgasson ű neki, ës kegyigy-gyën, ës bulcsássȧ mënd ű bűnét!  
Ës vimádjok szen\[t\] ȧhszin Máriát és boudog Miháël ȧrhȧngyëlt ës mënd ȧngyëlkot, hugy vimádjanak érëttë! Ës vimádjok szent Pétër urat, kinek adot hatalm oudaniȧ ës këtnië, hugy oudjȧ mënd ű bűnét! Ës vimádjok mënd szentököt, hugy lëgyenek neki segéd Uromk színë eleüt, hugy Isten iü vimádságok miá bulcsássȧ ű bűnét! Ës szobadohhȧ űt ürdüng ildetüitűl ës pukul kínzatujátúl, ës vezessë űt pȧrȧdicsum nyugalmȧ belí, ës adjon neki münyi uruszág belé utat ës mënd jouben részët! Ës kíássátuk Uromkhuz hármúl: kyrie eleison!  

#### Gyárfás Ágnes A Halotti Beszéd szakrális szimbólumai...

...című az Ősi Gyökér 2010/3. sz. megjelent cikkében írott summázása:  
> A Halotti Beszéd a legrégibb összefüggő magyar nyelvű szövegünk. Értékes, mert magyar és azért is, mert a lélekkel foglalkozik. A magyarság számára legfontosabb a lélek ügye, és a Világmindenségben kijelölt feladata a lélekkel való törődés. A Halotti Beszéd a Pray-kódex 154. lapján olvasható. A XII. század utolsó évtizedében írhatták (1191-95 táján). A kódex egy latin nyelvű egyházi könyv (sacramentarium), melyet kiegészít a negyedik rész, amely tartalmazza a legrégibb magyar történeti forrást, a Pozsonyi Évkönyvet 997-1187, illetve más kéz által írva 1210-ig. A hetedik rész utolsó előtti fejezete a Halotti Beszéd és Könyörgés. A könyv törzsszövegét három kéz írta, de több kéz írása is felfedezhető benne. A HB-nek valójában latin címe van: Sermo super supelchrum = beszéd a sír felett.  
> Adatai: 32 sorból áll, tartalma papi búcsúztató és ima. A HB 26 sorában 227 szó, a Könyörgés 6 sorában 47 szó van. Összesen 274. 274 nap a magzat méhen belüli érési ideje. A számok fontos dolgokban való összetalálkozása szakrális erőteret indít el, mert az élet és a halál dolgaiban, a magyarságra döntő feladat hárul. Mondatainak száma 18, plusz kettő a Könyörgés.  
> A kódexet a HB-el 1770-ben Pray György ismertette, s róla nevezték el a könyvet. Egyik művében néhány soros szemelvényt is közölt belőle (249 lapból álló mű). Teljes terjedelmében először Sajnovics János publikálta 1770-ben és Nagyszombatban adta ki, Faludi Ferenc olvasatával. Ismertek Pais Dezső, Mészöly Gedeon, E. Abaffy Erzsébet olvasatai.  

#### Rőczei György Az ősi magyar kettős lélekhit emléke a Halotti Beszédben...

...című a Dobogó 2011/6. sz. megjelent cikkében írja:  
> A szöveg 1192-95 körül egy temetési szertartásra készült latin nyelvű szöveg magyar fordítása. Biztosak lehetünk benne, hogy a fordítással katolikus papunknak az az egyetlen célja lehetett, hogy a sír körül állók megértsék őt! Valószínűleg egyszerű és közérthető fogalmazásra törekedett és nagyfokú értelmi pontosságra, hogy mint katolikus propagandaszöveget a körülállók nehogy félreértsék! Miről szól tehát szövegünk? Láthatólag három részből áll: az első rész a bibliai bűnbeesésről szól (tanulsága: engedelmeskedjél istennek, mert... – és ez lehetett legfontosabb tanítása a sír körül állókhoz! Az élőkhöz, akik már kétszáz éve bajlódtak az új hit befogadásával...) Második része a halott ember lelkéért való imádság, a harmadik rész: könyörgés.  

Rőczei György sorait [[L/Lélek#Isa, por és hamu\|isa, por és hamu]] cím/alcímnél folytatjuk, ahol Gyárfás Ágnes két Ősi Gyökeres cikkének adatai is szerepeltek.  
Mint kiderül, cikkében Szinnyei József adatait követi (Nyelvtudományi közlemények 44. kötet (1917)). Bárczi Géza a Nyelvtudományi közlemények 87. kötetében (1985) is foglalkozik a Halotti Beszéddel.   

[[E/EL\|EL]] címnél pedig arról volt szó, hogy Pintye Mihály A kölcsönadott magyar mitológia című Ősi Gyökér 2004/3. sz. megjelent cikkében foglaltak szerint a szövegből kimaradhatott Isten szavunk.  
Somos Zsuzsanna Az archaikus magyar nyelv bizonyítéka a Halotti Beszéd c. az Ősi Gyökér 2008/1. sz. megjelent cikkében elemzi az írásemlék körülményeit és szövegét. Az [[E/Eleve\|eleve]] témájában írott sorait lásd szintén [[E/EL\|EL]].  

[[M/Magyar nyelv – magyar archaikus nyelv\|Magyar nyelv – magyar archaikus nyelv]] címnél már szóltunk arról, hogy a Halotti beszéd szövegezése nem tűnik magyar közegből valónak, illetve a latin betűkre való átállás is okolható. Erről a HB Wiki oldalán is szól a szerkesztő egyébként.  

#### Pálfi Károly A magyar nemzet ősvallása...

...című könyvében írja:
> A "halotti beszédet és könyörgést" nem helyes úgy feltüntetni, mint a magyar nyelv 11-ik századbeli formáját: így csak az akkori szláv papok beszéltek magyarul, valamint még ma is vannak papok, – én magam is ismerek párat – akik így beszélnek. ([Lásd 104. old.](zotero://open-pdf/library/items/QVETUTRJ?page=104&annotation=S7JQI6KS))  

Szántai Lajos szerint sem beszéltünk soha úgy, hogy "mic vogmuc." Ennek ellenére...  

#### Czeglédi Katalin Gyárfás Ágnes A Halotti Beszéd mondattana...

...című könyvéről c. az Ősi Gyökér 2010/3. sz. megjelent cikkében levezeti:  
> A mic vogmuc szókapcsolat első tagja a mik a -k többes jellel ellátott mi mutató névmásból alakult kérdőszó. A vogmuc a vogy 'van' jelentésű létige + mu 'én' + -c: többes jel elemekből áll.  

Ha a Wiki oldalról való olvasatok nem tetszenének, innen, ezen cikkből is lehet tallózni.  

Lásd még [[M/Magyar nyelv hangfejlődése korai nyelvemlékeink tükrében\|magyar nyelv hangfejlődése korai nyelvemlékeink tükrében]], ahol szintén szóba kerül Götz László elemzésében a Halotti beszéd.  