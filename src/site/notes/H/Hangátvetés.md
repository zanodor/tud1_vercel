---
{"dg-publish":true,"permalink":"/H/Hangátvetés/","title":"Hangátvetés","created":"2023-12-25T10:36","updated":"2024-10-25T19:14"}
---


# Hangátvetés

#### Götz László Keleten kél a Nap...

...című könyvének 154. oldalán ír a metatézis (szótagok megfordulása) jelenségéről és hozza szóba a hangátvetést:  
> A vokalizáció és a mássalhangzóváltozások jelentéstani szerepének áttekintésekor már röviden rámutattunk arra, hogy a nyelvészet több esetben olyankor is hangátvetést tételez fel, amikor valójában csupán magánhangzókiesésről vagy szemantikai jellegű mássalhangzó-átmenetről van szó. Véleményünk szerint magánhangzó-átvetésekről aligha beszélhetünk, mert a `durch`–`through`-féle (át, keresztül) változatok minden esetben nem hang-, hanem hangsúlyáthelyezés következményei. A mássalhangzók metatézise azonban elég gyakran előfordul a nyelvekben. Eltekintve tisztán fonetikai okoktól, mint például nyelvbotlások – a német `wespe` (darázs) és `wepse` (darázs) – vagy hibás artikuláció, valódi metatéziseknek csak azokat az eseteket tarthatjuk, amikor a szótövek megfordításáról van szó.  

Szól arról, melyek a nem valódi és valódi metatézisek.  
[[S/Szómegfordítás#Szótagmegfordítás\|Szótagmegfordítás]] címnél szereplő adataihoz illő gondolata: a metatézisek is elsősorban szemantikai jellegűek: részben szinonimák, részben pedig új, néha hasonló, néha azonban éppen [[E/Ellentétes jelentések\|ellentétes jelentésű szavak]] képzésére szolgálnak.  
A latin `numerus` (szám) és a magyar [[N/Nyom\|nyomni]] szavak is szerinte feltehetőleg metatézisek voltak.  

#### A Czuczor-Fogarasi szótár...

...abr elvont gyöknél (mely az abrosz, abroncs gyöke) hozott példái nem a legszerencsésebbek:  
> Átvetve bar azonos a födést, takarást jelentő bor, bur gyökkel a borít, borúl, burok stb. szókban. Származékai: borincs vagy boroncs, betűáttétellel: obrincs vagy abrincs, továbbá abrosz, mint asztalborító szövet. Hasonló áttétel unszol vagy onszol = noszol, idv = dív, da vagy dá gyök az árja (szanszkrit, görög, latin, persa stb) nyelvekben, a magyarban ad vagy ád, apró = porú stb.  

Lásd még [[M/Mássalhangzók felcserélődése\|mássalhangzók felcserélődése]].  