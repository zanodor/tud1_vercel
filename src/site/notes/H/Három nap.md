---
{"dg-publish":true,"permalink":"/H/Három nap/","title":"Három nap","tags":["Englishtexttranslated"],"created":"2024-12-18T07:41","updated":"2025-06-08T00:43"}
---


# Három nap

A három nap a [[S/Solstice\|solstice]] címnél írottak alapján értendő meg.  

#### Falvay Károly Nagyboldogasszony...

...című könyvében írja:  
> Az egyházatyák Jézus születésnapját Kr. születése után 325-ben a niceai zsinaton jelölték ki december 25-ére, közös megegyezés alapján, ami egyébként akkor Mithrász-Napisten születésnapja volt. A téli napforduló december 21-ét követő harmadik nap után, mert a Nap a fordulók alkalmával látható módon három napig nem mozdul a horizonton. Így a 25-ei hajnali Nap-indulás ünnepe valósul meg a 24-re előre hozott karácsony estében.  

#### Jankovics Marcell Ahol a madár se jár...

...című könyvében írja:  
> A tündérmesék visszatérő motívuma, hogy az ([[A/Alvilág\|alvilág]]i) boszorkány adományaiért cserébe a hősnek három napig kell szolgálnia. "Szegődj el hozzám egy esztendőre," – mondja neki a banya – "nálam egy esztendő három nap." A mozzanat a mese időkörén a [[T/Tavaszpont\|tavaszpont]]ot, a hajdani évkezdetet megelőző esemény, és arra vezethető vissza, hogy a napistenek tavaszi feltámadásuk előtt **három napot** töltenek az alvilágban, a pokol tornácán, a "mélység vizeit" megtestesítő tengeri szörnyanya gyomrában. (Annyi időt, amennyit a Hold újulásakor távol van.) A legismertebb Héraklész, Marduk, Jónás és Jézus példája.  
>
> Héraklész, amikor három nap után kivágja magát a tengeri szörny gyomrából, kopasz és [[V/Vörös\|vörös]], mint egy újszülött.  
- [[M/Makara\|Makara]] címhez is betéve.

#### Jankovics Marcell írja:

> Az Isten vagy a hős pokolra szállása és holt lelkek kiszabadítása a klasszikus mitológiáknak és a meséknek is jól ismert mozzanata (Orpheusz Euridikéért, Héraklész Alkésztiszért és Thészeuszért szállt le az alvilágba). Ide illenek a mitologikus alvilágjárás jelképes példái is. Amikor Héraklész megküzd az égi Cettel, **három nap**ot tölt a szörny beleiben, amíg leszámol vele (l. még lászón és a sárkány, Jónás és a cet történetét; lásd még [[T/Tiamat\|Tiamat]]). Láttuk azt is, hogy a hérosz visszatértének helye (a [[C/Cet csillagkép\|Cet csillagkép]] szája) a [[T/Tavaszpont\|tavaszpont]] körüli időre esett annak idején, vagyis a mítosz a szoláris hős tavaszi halálát és föltámadását jelképezte.  

Másutt:  
> A mítoszokban, mesékben kétszer találkoznak az ellenfelek; előbb ősszel, ekkor a gonosz kerekedik felül, másodízben tavasszal, amikor a feltámadt hős derekasan visszafizet. Mindkét alkalommal az [[A/Alvilág\|alvilág]] valamelyik jelképes ki- vagy bejáratánál található a helyszín, azaz a Tejút és az Állatöv megfelelő kereszteződésének a szomszédságában. Ősszel a Skorpió-béli "kapu" előtere a viadal "szérűje". A mítoszok és mesék egy csoportjában a hős sárkánykígyó-ellenfele nő. A kétmenetes küzdelem eredetileg fogamzás-újraszülés értelmű volt, mint [[N/Nut\|Nut]] mítoszában: a tejútanya ősszel megeszi mihaszna öreg napfiát, hogy tavasszal ifjúként újraszülhesse. Ennek sajátos formája, amikor **a naphéroszt a kígyó vagy más szörny elnyeli**, s három napba telik, míg az kivágja magát a hüllő gyomrából (Héraklész, lászón, Jónás és mások).  

A Nap könyvében Jézus (és társai) luniszoláris karakteréről szólva (emeljük ki, hogy Jézus esetében nem három nap, nem 72 óra telik el a halál és [[F/Feltámadás\|feltámadás]] között[^1]):  
> A napmítoszi hagyomány vállalásának a jele, hogy Jézus **harmadnapra támad fel** a saját kijelentése szerint (Mt 16,21; 28,6). Jónáshoz hasonlítja magát, mondván:,... miképpen Jónás három éjjel és **három nap** volt a czethal gyomrában, azonképpen az embernek fia is három nap és három éjjel lesz a föld gyomrában." (Mt 12,40.) A jóslat nem szó szerint teljesül be; a sír már vasárnap reggel üres. Ennek két oka lehet. Az egyik, hogy vasárnap ("harmadnap") a Nap napja lévén, Jézusnak ki kell kelnie a sírból, ezen a napon nem lehet halott egy napisten. A másik ok Jézus hold tulajdonságaival kapcsolatos, melyekre alább külön kitérek.  
> \[...\]  
> Jézus épp annyi időt (nem egészen két napot) tölt az alvilágban, amennyi ideig a Hold újholdkor "távol van", vagyis nem látszik, s csak harmadnap jelenik meg ismét, mint amaz. Ez alighanem az egyetlen helyes magyarázat a napistenek "3 napos" pokoljárására. Az olyan napistenek és héroszok ugyanis, mint Héraklész és Jónás, kivétel nélkül luniszoláris kalendáriumi mítoszok hősei. Éppen ezért nap-hold isteneknek tekintendők, vagy olyan nap isteneknek, akik a legjobb úton haladnak a holdistenséggel való egyesülés felé. Ennek számos példáját láttuk, itt csak az olyan holdnevekre emlékeztetnék, mint a "fekete Nap", "árnyék Nap", "gonosz szellemek Napja", "halott Nap" (vö. Hold – holt), melyeket a Nap és a Hold tökéletes együttállása, az újholdkor bekövetkező teljes napfogyatkozás ihletett.  
> A napfogyatkozás és a láthatatlanná sötétülő új hold a metaforákban gondolkodó ember számára az istenség tetszhalálával egyaránt kifejezhető jelenség. Kétszeresen is. [[U/Újhold\|Újhold]]kor elfogy a Hold, és el is tűnik (sötét lesz a felszíne, a Sötétség vagyis az Alvilág ura veszi át Fölötte az uralmat). Ha az újhold napfogyatkozást, pláne teljes napfogyatkozást okoz, akkor a Nap is elfogy, és eltűnik (az ő felszíne is sötét lesz, fölötte is a Sötétség ura veszi át a hatalmat). A napfogyatkozás eme "kétértelműsége" bizonyosan szerepet játszott abban, hogy olyan meghaló és feltámadó istenségek – Krisztus mitizált alakjának[^2] előképei –, mint Ozirisz, Attisz és [[D/Dionüszosz\|Dionüszosz]] napos, holdas jegyekkel egyaránt rendelkeznek.  

Jankovics Marcell írja azt is, hogy a harmadnapra feltámadó Jézus előképe Marduk harca [[T/Tiamat\|Tiamat]]tal:  
> A Mardukról szóló mítosz kendőzetlen: a napgyermekisten három napig harcol Tíámat vízanyával annak mélységeiben, hogy kettérepesztve őt, újjászülethessék. Jónás története csodálatos ugyan, de már nem mítosz, inkább tanmese, Jézus mégis tudja, mi van a hátterében, hisz ezért hivatkozik rá.  

A Jézust megelőző, mintegy 30 mitológiai alakot számláló Megváltó-Istenekre vonatkozó közös jellemzők alapján vizsgált mitológiai alakok közül John G. Jackson Christianity before Christ című könyvében W. Williamson The Great Law című könyvéből idézve írja [[A/Adonisz\|Adonisz]] kapcsán:  
> His death was commemorated annually with mournful chants as his image lay upon a bed or bier. For three days was he bewailed as one dead, but then followed the rejoicing over his resurrection. During the ceremony of the resurrection feast which took place on the 25th of March, the priest, after having touched the mouths of the mourners with holy oil, murmured: "Trust ye in your Lord, for the pains which he endured have procured your salvation.  
> ....  
> Then the people answered: Hail to the Dove, the restorer of light." (Williamson, Great Law, pp. 53-54.)  
> —  
> Halálára minden évben gyászoló énekekkel emlékeztek, miközben képmása egy ágyon vagy ravatalon feküdt. Három napig gyászolták, mint egy halottat, de aztán következett az örvendezés a feltámadása felett. A március 25-én tartott feltámadási ünnep szertartása során a pap, miután a gyászolók száját szent olajjal megérintette, ezt mormolta: "Bízzatok az Uratokban, mert az általa elszenvedett fájdalmak megszerezték a ti üdvösségeteket.  
> ....  
> Erre a nép így válaszolt: Üdv a Galambnak, a fény helyreállítójának." (Williamson, Great Law, 53-54. o.)  

Noób Árpád A repülő farkas útja az évkörben című, A farkas, a róka, a tyúk és a kakas mesét elemző Ősi Gyökér 2006/1. sz. megjelent cikkében az árok amelyhez a szereplők érnek és melyek közül a farkas az egyedüli, aki nem tudja átugorni ezt az árkot (a mese egy más változatában a sáncot), a [[V/Vízöntő paradoxon\|Vízöntő paradoxon]]. Már maga a farkas is nála nem a [[F/Farkas csillagkép\|Farkas csillagkép]], hanem a Kos csillagjegy holdháza.  
Azt azért jegyezzük meg gyorsan, hogy a [[T/Tejút\|Tejút]] éppen a [[N/Nyilas-Ikrek tengely\|Nyilas-Ikrek tengely]]re húzható, így végül is a két dolog megfelel egymásnak (a váltóvonal a precessziós Nagy Évben a Halak-Vízöntő és a Szűz-Oroszlán között van).  
Az, hogy a mese szerint a farkas **három nap**ig marad az árokban, mert nem tud kimászni egyedül, megint mond valamit, de elsősorban a Farkas csillagképre utalóan, hiszen a három nap a téli napfordulóval kapcsolatos. Mivel a Jankovics Marcell által fentebb tavaszi napéjegyenlőségi évkezdéssel is számolni lehet (Kos csillagjegy szóba került), talán arról van szó.  
Noób megint máshogy számol[^3] és lehet, neki van igaza.  

#### Várkonyi Nándor Az elveszett Paradicsom...

...című könyvében írja, hogy az egyiptomiaknál a keresztrefeszítés beavatási céllal zajlott ([[C/Crucifixion\|crucifixion]] címnél is szerepelt):  
> Mint [[T/Thot\|Thot]]nak, a tudományokat feltaláló \[kígyó\]istennek jele ([[T/T\|T]] – Tau \[Tejút\]; lásd csatolt képet [[K/Kereszt\|kereszt]]) közismert. De minthogy Thot volt az első beavatott, érthető ezotérikus jelentése is, szimbóluma annak a tau-alakú, földre fektetett keresztnek, amelyre a **beavató szertartások során az avatandót rákötözték**. **Három nap**ot \[ennyi ideig tart a [[S/Solstice\|solstice]] is[^4]\] és éjszakát kellett így töltenie a testi halál állapotában, míg lelke bejárta a másvilágot. Az iniciáció végső rítusa volt ez, a legmagasabbrendű próbatétel.  

Ezen Várkonyi Nándor féle adata kiegészítenendő ...

#### Zajti Ferenc Zsidó volt-e Jézus...

...című könyvében álló adataival:  
> A 19. Vendidad 28 és a 22. Yast szerint az elköltözött lelke 3 napig a test közelében marad. A Talmud szerint is az elhalt lelke nem jut azonnal a halál után meghatározott helyre, hanem 3 napig körüllebegi a testet. Előre feltételezettnek látszik 3 napi időzése a léleknek a testnél ott, ahol három napig várnak az eltemetéssel. A Midr. Koheleth egy helye szerinti a halál utáni három nap büntetéssel van kitöltve, amelyet az istentelen testén hajtanak végre. Ez emlékeztet a Bundeheshben olvashatóan "három éjszaka büntetésé"-re, valamint arra a (büntetésre), hogy az istentelen lelke a halál utáni három első éjszaka a világ minden szomorúságát lélegzi be, viszont a jámbor lelke a világ minden örömét s ezzel összehasonlítható a "Pistis Sophia" egy helye: "ezután fúriaszerű (lélek) felfogók jönnek, három napig körüljárnak azzal a lélekkel minden vidéken, megmutatván neki a világ minden korszakát". A léleknek a test mellett való háromnapi időzése ott is feltételezve van, ahol harmad- vagy negyednapon való feltámadásról van szó, mint például Krisztusnál.  
> (Érdekes, hogy a kínai boxereket halálmegvetésükben az a hiedelem erősíti meg, hogy három nap múlva feltámadnak. (Prof. 26/74 dr. Küttner levele, Schwäb. Merkur. 1900. nov. 12-i, 528. sz.)  

Az [alábbi](https://youtu.be/Hp-NEJ0Sipw) videó 12:12-nél is taglalja a témát és még arra is rámutat, hogy a (halálát haló) Nap ilyen időtájt a Crux, azaz Dél Keresztje csillagkép közelében tartózkodik. Nos, valójában a [[K/Keresztre feszített Nap\|keresztre feszített Nap]] címnél írottak alapján tudjuk, hogy a Dél Keresztje csak egy utóbb felvett csillagkép, mert Jézust nem azért feszítették keresztre, mert ilyen csillagkép közelében tartózkodik a téli napfordulón a Nap. Széth furkájára is gondoljunk. Az efféle késői keresztény képzettársítás olyan, mint a [[S/Szeplőtelen fogantatás\|szeplőtelen fogantatás]] címnél álló magyarázat arra nézve, hogy miért szűz Jézus anyja.  

#### Záhonyi András Szegedi karácsony...

...című az Ősi Gyökér 2008/2. sz. megjelent cikkében is felhozza:  
> Horus, Zarathustra, Mithras, Dionysos és Jézus – sőt Krishna is – mindnyájan szűztől születtek, (3 nap után) feltámadtak, jövetelüket keleti csillag jelezte. Többüket is keresztre feszítették, 3 király látogatta meg őket. Lehet, hogy azonos csillagászati okok rejlenek mindegyik említett vallásalapító sorsa, tanai mögött?  
> A Dél keresztje (a Szűz csillagképtől északra) – vagy a Nyilas keresztet formáló, Skorpióhoz közeli része – a Nap mögött = "keresztre feszítés", az Orion övcsillagai = "[[H/Háromkirályok\|Háromkirályok]]", a Sirius (Egyiptomban Isis csillaga) = "[[S/Szűzanya\|Szűzanya]]" stb.  

## Három nap Hold kapcsolata

Már fentebb Jankovics Marcellnél is szóba került: "amennyit a Hold újulásakor távol van."  

#### Falvay Károly Nagyboldogasszony...

...című könyvének 285. oldalán írja [[U/Újhold\|újhold]] kapcsán:  
> Miért éppen kedd a Nagyboldogasszony napja?  
> Az újholdat követő vasárnap utáni harmadik nap *feria tertia* jelenik meg a "kedd asszonya" régi megnevezésben. Az Újholdat követő vasárnap utáni keddről van szó. Ez feltételezi az újhold megjelenése előtt elsötétülő hold három napját a szombati éjszaka előtt, valamint az ezt követő három pihenőnapot (vasárnap, hétfő, kedd), amiből a kedd kifejezetten női dologtiltó nap.  
> A Hold elsötétedése (s vele a menstruáció megindulása) a számításba vett vasárnap előtt mintegy három nappal megkezdődik, de a vasárnap előtti elsötétülés visszafelé még a további három éjszaka valamelyikén is bekövetkezhet. Ez arra utalhat, hogy a mai értelemben vett Újhold sarlójának megjelenését követő vasárnap utáni kedd foglalhatta magába a szexuális kapcsolatok kezdetét.  

Falvay Károly Nagyboldogasszony című könyvének 278. oldalán Holddal kapcsolatban írja:  
> Széth, Oziris fia Hórusszal való ellentéte a történet folytatása. Kettejük harca következtében Hórusz elvesztette a fél szemét, Séth pedig a heréjét. Harcuk három napon és három éjszakán át, tartott, mint a Hold elsötétülésének az ideje, ami minden kultúrában az élet és a halál egyensúlyát mutatja.  

#### John G. Jackson Christianity before Christ...

...című könyvének [[K/Kutya\|kutya]] címnél bővebben szereplő passzusában a nandi nevű törzs hagyományairól szólva idézi Frazert:  
> This explains why when people die they stay dead, while the moon dies and then comes back to life after three days.  
> —  
> Ez magyarázza meg, hogy miért maradnak halottak az emberek, amikor meghalnak, míg a hold meghal, majd három nap múlva visszatér az életbe.

Jackson ismét:  
> The Kaitish of Central Australia had a tradition that in the early days men were either buried underground or in trees, and that after three days they invariably arose from the dead. This congenial state of affairs was ended by the conduct of a man of the Curlew Totem, who, seeing two members of the Little Wallaby Totem engaged in burying a brother of the clan, proceeded to seize the corpse and kick it into the sea. Since that event nobody rose from the dead, and this is why nobody today rises from the dead after three days as everybody did in the days of the remote past. Nothing is said about the moon in the aforesaid story of the origin of death, but we may logically infer that the three days men of yore remained dead were the three days in which the light of the moon was invisible.  
> —  
> A Közép-Ausztráliában élő kaitiseknek volt egy hagyománya, miszerint a korai időkben az embereket vagy a föld alá, vagy fákba temették, és hogy három nap múlva változatlanul feltámadtak a halálból. Ezt a kellemes állapotot egy szalonka totemű férfi viselkedése vetett véget, aki látva, hogy a kis wallaby totem két tagja a klán egyik testvérét temeti el, megragadta a holttestet, és berúgta a tengerbe. Azóta senki sem támadt fel a halálból, és ez az oka annak, hogy ma senki sem támad fel a halálból három nap múlva, ahogyan azt mindenki tette a távoli múltban. A halál eredetének említett történetében nem esik szó a holdról, de logikusan következtethetünk arra, hogy az a három nap, amely alatt a régi idők emberei halottak maradtak, az a három nap volt, amikor a hold fénye nem volt látható.

## Lábjegyzetek

[^1]: Lábjegyzet:  
[[J/Jézus#Jézus passiója (szenvedéstörténete) és feltámadása – napok szerint\|Jézus passiója (szenvedéstörténete) és feltámadása – napok szerint]] cím/alcímnél is szerepelt Kubínyi Tamás [ezen](https://www.youtube.com/watch?v=ZFBRVdsICSE) Feltámadás című húsvéti ÁKA előadásának 1:34:41-től kezdődő, Jézus harmadnapon történő feltámadásáról szóló adata: Jézust pénteken megfeszítik, szombat eltelik, és ahogy szombaton lemegy a Nap, az ókori keleti felfogás szerint megkezdődik az új nap, ez esetben (ez a harmadik nap) Húsvét vasárnap (ahogy mondja: amikor a Nap korongjának felső éle eltűnt a láthatár alatt, akkor van vége a napnak és kezdődik vele az új (nap, még ha csak az éjszaka vége után fogjuk is a Napot meglátni): könnyen lehet, hogy a [[N/Nap\|Nap]] szavunkból is így, ezen felfogás szerint ered az indo-európai [[N/New\|new]] fogalma és nem a Nap felkeltétől értendő).  
[[C/Csütörtök\|Csütörtök]] címnél CzF és Varga Csaba/Kolumbán Sándor adatai is szerepeltek arról, hogy Jézust csütörtökön [[G/Gyötör\|gyötör]]ték (márpedig a két szórész okkal egyezik):  
*E napon gyötörték Jézust, innen e nap neve: csötörtök*.  

[^2]: Lábjegyzet:  
Nem kellett (külön) mitizálni, mert maga a mítosz része. Ez az elszólása mintha arra utalna, hogy élő személy lehetett volna. Sehol máshol nem szól róla történelmi szereplőként.  

[^3]: Lábjegyzet:  
A 3 nap jelképes. Utalhat egy meditatív állapotban töltött időre, egy elrévült időszakot jelez. Érdekes, hogy ha a Farkas holdháztól előre vagy hátra számolunk három holdházat madarakhoz jutnak. Ez azért is érdekes, mert a "huncut" farkasnak "kis madárkák" segítenek kimászni az árokból. Ha előre számolunk hármat, akkor a Bika csillagjegy Fecske vagy Galamb holdházához jutunk. Ha hátra számolunk hármat, akkor a Halak csillagjegy Kakas vagy, a Madár nevű holdházához érünk vissza. Azonban a mesében nincs megnevezve a madár fajtája, csak az, hogy "kis madárkák". Tehát akkor itt egy általánosabb dologról van szó. Ezért itt a halak csillagjegyben vagyunk, ide révült vissza a farkas. Ezek a madárkák kegyelmet hordoznak, és segítséget a szárnyuk alatt. Segítenek is, mert a farkas sírása, könyörgése és ígérete rávette őket arra.  

[^4]: Lábjegyzet:  
Táltosaink még a XIII. században is megülték a [[T/Turul\|Turul]] ünnepét a téli napfordulón, kivonultak a Szent ligetbe, vagy egy tiszta forrás mellé és fiatal kerecseny sólymokat; "ráró" madarakat röptettek.  
Az ezt követő három napon, ahogyan eleink mondták: "megállt a nap", hiszen mindig az ég azonos pontján jött el a pirkadat. \[Vertráb\]  