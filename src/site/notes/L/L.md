---
{"dg-publish":true,"permalink":"/L/L/","title":"L","tags":["Englishtexttranslated"],"created":"2026-01-30T18:02","updated":"2026-01-30T18:03"}
---


# L

Az L betűről, magyar eredetéről lásd alant [[L/L#L-alak\|L-alak]].  
Götz László Keleten kél a Nap című könyvének 138. oldalán írja, hogy az óegyiptomi nyelvben, a zendben, a livben, a koreaiban, a japánban nincs L.  
- Az egyiptomi kapcsán jegyezzük meg, hogy [[R/R#L = R az egyiptomi hieroglifa szerint (is)\|másutt]] azt olvastuk, hogy azonos hieroglif jellel jelölték az l és r betűt.

## Indoeurópai 'l' hang

Ahogy [[ZETA/PERMANENT/LINGUISTICS/Entries/Fortunatov-törvény\|Fortunatov-törvény]] helyen elhangzott, Filipp Fortunatov törvényével bizonyította, hogy az indoeurópai alapnyelvben az 'r' mellett az 'l' is önálló fonéma volt (korábban sokan úgy vélték, az 'l' csak későbbi fejlemény az indoiráni nyelvekben).  

## L igeképző

#### Péterfai János írja:

> Mu a Fény, Múl a régmúlt fogalma (Mu+L igeképző), a szumer `Mul` Csillag, a Mul-Mul Csillagrendszer, a Múlt az a kor, amikor a Csillagok Fiai, a magyarok laktak a Földön.  
> \[...\]  
> Az Abál ige, 'l' magyar igeképzővel Vízben Főzni jelentésű. Kétségtelen tehát, az Ab jelentése Víz.  

A magyar l igeképzőről [[R/R\|r]] címnél is volt szó.  

## L sokasító képző?

[[F/Fal\|Fal]] szó kapcsán írta valaki, de [[B/BA\|BA]] címnél már magam is követtem (azóta ott javítottam), hogy l sokasító értelmű lenne a szavak végén: fa > fal (minthogy sok fa adná a fából épített falat). Nos, fal asztrális eredetének megállapítása nyomán azt kell mondjam, hogy amennyiben más példát nem találok, az a sokasító értelem nem létezik, csak igeképző értelem.  

## Lengyel ł

Amint [ezen](https://qr.ae/pNl0vG) Quora válaszban Anton Danylchenko is kitér rá, eredetileg l hang volt:  
> Change of "l" to "w" is the part of so-called labio-velarization process. \[...\]  
> By the way, the same process is observed in Polish language: hard "l" sound is transformed into "w" (letter remained the same – Ł). In modern Polish, Ł is usually pronounced /w/ (exactly as w in English as a consonant, as in wet). This pronunciation first appeared among Polish lower classes in the 16th century. It was considered an uncultured accent by the upper classes (who pronounced ⟨Ł⟩ as /ɫ/) until the mid-20th century when this distinction gradually began to fade.  
> —  
> Az "l" "w"-re való változása a labio-velarizációs folyamat része. \[...\]  
> Egyébként ugyanez a folyamat figyelhető meg a lengyel nyelvben is: a kemény "l" hang "w"-vé alakul (a betű ugyanaz maradt – Ł). A modern lengyelben az Ł-t általában /w/-nek ejtik (pontosan úgy, mint az angol w-t mássalhangzóként, mint a wet szóban). Ez a kiejtés először a 16. században jelent meg a lengyel alsóbb osztályok körében. A felsőbb osztályok (akik az ⟨Ł⟩-t /ɫ/-nek ejtették) egészen a 20. század közepéig műveletlen akcentusnak tartották, amikor ez a különbség fokozatosan elkezdett elhalványulni.  
- Ezzel a név kapcsán Pap Gábor fejtegetése [[L/Lengyel\|lengyel]] címnél is csődöt mond.

Az olyan névváltozatokban, mint Szloboda-Szvoboda, még inkább egyértelmű az L-V váltás.  

## L-alak

#### Molnár V. József Világ-Virág...  

...című könyvének 33. oldalán Egy a kettő, három a négy címmel látott el egy fejezetet ahol a négyzetek egymás mellé tehetőségét vizsgálja (talán számomra első látásra túl bonyodalmasan is), majd a 39. oldalon kimondja:  
> Az L alakú négyzethármas, ez a hármasság lehet alapja a szerves építkezésnek, valamint hogy az L alak a "teremtődés" első mozzanatának megidézője és egyben a tájékozódás, a rendszerezés és szerveződés lehetőségét adja.  
- A következő oldalakon Molnár V. József még folytatja.

Álljunk meg itt egy ![assets/Lalak_image1.jpeg|fix_dark fix_light right|170](/img/user/L/assets/Lalak_image1.jpeg)  kicsit még a teremtődés első mozzanatánál. Az L alak, amennyiben a mellékelt képen a három dimenziós változatát tekintjük, elforgatásával megkapjuk az Inman könyvében gyakran látott vagyis annak adataiból kiértett, [[M/Mony\|mony]] címnél is taglalt hímtagot a két másik monnyal.  
Még ezen gondolat előtt megszületett a másik, könnyen belátható gondolat is: az l-alak oldalnézeti ábrázolása a [[L/LÁB\|láb]]nak, mely **bizonyítja, hogy az L betű magyar eredetű**!  

A két dolog össze is kapcsolódik, azt Róheim Géza nyomán is tudjuk, aki az Oidipusz név "Dagadt láb" jelentéséből, valamint Oidipusz mítoszát s annak ausztrál párhuzamait vizsgálva arra a következtetésre jut, hogy a láb a pénisz eufémiája, és az állapotára utaló jelző az anya iránti vágyat fejezi ki.  

Molnár V. József könyvének 39. oldalán csak kibújik a szög a zsákból:  
E kitüntetett alak ugyanakkor fogalom és hang jeleként is föllelhető a szerves műveltségben (ugariti példát közöl). Fontosabb azon közlése, amit Paolo Santarcangelitól idéz, a latin L betűről (furcsállom, hogy nem mondja ki Molnár V. József, hogy csak a magyar nyelvben l-hangos a láb, de legalább megemlíti a [[L/LÁB\|láb]] alakját, majd az 51. oldalról csatolt képen a [[L/Lép\|lép]] és [[L/Ló\|ló]]fej szavakat is):  
> "Az 'L' a tökéletes viselkedés jelképe: lábát szilárdan megveti a földi valóságban; fejét fölemeli a magasba, a lélek és az értelem világába. Derékszög: Egyenesség: 90° = a tökéletesség egy negyede. Derűlátóan fordul a jövő felé."  
> Az L alak a "csíra", az ezerágú építkezés kezdő mozzanata. Szöglete ott van a cselekvésre mozduló karban, a láb alakjában, amellyel lépünk, a lábbeli alakjában, amely védi a lábat.  
> Az L alak a szerves műveltség fontos alapjele, amely mint látni fogjuk, a bonyolult összetett jelek téglája és kezdőpontja, de "szíve", "köldöke" és "koronája" is egyben.  
> ![assets/Lalak_image2.jpeg|fix_dark fix_light|840](/img/user/L/assets/Lalak_image2.jpeg)

Valóban, L alakú a [[N/Négyzet\|négyzet]] alapú világ 90⁰-ot bezáró [[S/Sark\|sark]]a (de még a láb sarka is [[S/Sarok\|sarok]]!) melyből [[N/Négy\|négy]] van és melyek közül az egyik sarok az, ahol – a "teremtődés" helyett – a nemzés, a [[K/Kutyanemzés\|kutyanemzés]] történik. Talán, sőt, biztos hogy nem mellékes, hogy [[L/LÁB\|láb]] megfordítva [[B/Bál\|Bál]], ahol [[B/Bál#Bál mint Nimród\|Bál mint Nimród]] alcím is volt (és ugye Nimrud megint csak nemzőként teremtő, ráadásul az egyik fontos téridőbeli ponton, a Tejútközponttal szemközti sarokban).  

De még térjünk vissza az l-alakra, annak v-alakra formálhatóságára. Azt látjuk, hogy csúcsával felfelé hímségi [[H/Hegy\|hegy]] és csúcsával lefelé nőiségi [[V/Völgy\|völgy]]/[[K/Kehely\|kehely]] alakot is felvehet.  

### Kozmológiai jelképek és L-alak

Ezzel megint visszatérünk a teremtődés vonalán a nemzés és a szülés kérdéséhez. Közben, mondhatni a folytatásként kezelhető, ...

#### Molnár V. József...

...könyvének 43-44. oldalán álló adatsora több helyen ([[O/Öv#Övcsat\|övcsat]] és [[K/Köldök\|köldök]] címnél) is szerepelt:  
> Az [[O/Öv#Övcsat\|övcsat]] nomád népeknél rang- és számazásjelző jelkép volt, a [[D/Derék\|derék]] ember jelölője, csakúgy, mint a szíjvég vagy az övre csatolt tegez, ivókürt, tarsoly stb. A Mátraszelén előkerült szkíta övzáró körbe forgó három ló feje az L alak tagolt megjelenési módja.  
> Az övcsat [[K/Köldök\|köldök]]jelölő is, a köldök "szerepének" jele. A köldökhöz csatlakozó zsinór az [[A/Anyaméh\|anyaméh]]hez, az alsó világ erőihez köti a még tudattalan embert, a megtartó és növelő-nevelő erőkhöz. A megszületett, a tudatára ébredt embert a köldököt jelölő és védő övcsat a "felső világra", a szellem örző, irányító erejére tájolja. A csat ilyen módon a "bent"-hez és a kint"-hez (a tudattalanhoz és a tudatoshoz), a "lent"-hez és a "fönt"-höz (az anyagihoz és a szellemihez) való csatolás mágikus eszköze övön, csaton, szíjvégen, tarsolylemezen innen az alsó világot a felsővel összekötő életfa jel.  
> A világfa a föld köldökét az "Atyával" köti ösze, a gyökerei az alsó világba ágaznak: "... a föld köldökén mindennek a középpontjában nő minden földi fa legmagasabbika, egy nagyon magas fenyő, amelynek csúcsa Baj ülgön (a főisten) lakásig ér," és a föld köldökéből lejárat nyílik az alsó világba, miképpen a világfa gyökerei is lenyúlnak az alvilágba.  
> A "Szent László harca a kún vitézzel" című legenda gyakorta tárgya középkori freskófestészetünknek. A hőst a felső világ segítő erőihez kötő életfa a maksai freskón Szent László övéhez kapcsolódik.  
> Az öv alatti szférában, az "alsó világban is alapjelként szerepel az elemzett, három négyzetből szerveződő [[L/L#L-alak\|L-alak]].
{ #knm6t}


Molnár V. József Világ-Virág című könyvének 93. oldalán érinti a szerves műveltség 3x3-as négyzethálóba szervezhető spirál-ábráját. A 94. oldal egyik ábrájának elemzésénél kimondja, hogy a [[S/Spiral\|spirál]] (ahogy a fentebb is említett szintén l-előhangos [[L/Lép\|lép]] szavunk származéka, a [[L/Lépcső\|lépcső]]) az L alak továbbszerveződése.  
[[E/Életfa\|Életfa]] címnél több Molnár V. József könyvéből való L-alakot felvonultató kép szerepelt képhez való szöveggel.  
Molnár V. József Világ-Virág című könyvének 202. oldalán írja, hogy a fentebb már említett lófej is az L alakkal azonos szerkezet. Az már csak bónusz itt is, hogy [[L/Ló\|ló]] szavunk szintén l-előhangos.  
Molnár V. József könyvének még 51. oldalán képi adata alapján is volt szó a lófejről. A sakklépést nem említi, de nyilván van összefüggés a figura alakja és a lépése között.  

Ahogy [[L/Lencse\|lencse]] címnél szerepelt, már [[F/Fent és lent\|fent és lent]] kapcsán gondoltam arra, hogy a szóeleji l- akár mintha az ajakhangok kiváltása lehetne.  

## L vendéghang

Számos magyar (például [[T/Tátos\|tátos]] – [[T/Táltos\|táltos]], főd – föld, csónak – csolnak), angol (`plash`, `slender`, `slick`, `clean`, stb.) és akár némely görög (például `algosz`) szóban a vendéghang azt fejezi ki, hogy azt megelőző magánhangzón ékezet van: hosszan kell kiejteni.  


Úgy tűnik, hogy [[R/R\|r]]-vendéghangos eseteket is találni, és hasonló funkciót látnak el egyes szavakban.  

CzF szótár old címnél írja:  
> Tudniillik az l és v hangok a szók elején, közepén, és végén tájdivat szerént fölcseréltetnek, mint: lépik vépik, lápa vápa, kilül kivül, belül bevül, fel palóczosan feü, fev, al, au, av, st. Ilyenek túl a Dunán a szivom és szilom, a növök és nőlök.  

Egyéb magyar szavak: boldog – bódog, koldus – kódus, szallag – szalag, szöllő – szőlő, gyolcs – gyócs, csolk – csók, gyümölcs – gyümőcs, kenölcs – kenőcs, olta – óta, stb.  

A boldog – bódog és koldus – kódus szavak kapcsán [[B/Boldog\|boldog]] címnél elhangzott, hogy a [[H/Hold\|Hold]] (ezen szó is több ideát is tartalmaz magában) szóhoz hasonlóan vendéghang nélkül nem elemezhető, viszont a [[T/Táltos\|táltos]] inkább [[T/Tátos\|tátos]] formában látszik értelmezhetőnek.  
Ipolyi Arnold előveszi:  
> A táltos és tátos szavak nyilván azonosak, bennök a felvett l betüveli rövidítés, vagy az elhagyott általi hosszítás, a népies kimondás által történő, hasonló lényegetlen különbözésnek tekinthető, mint koldus és kódus, folt és fót, bulcsu és búcsu. (ld. Kreszn. szót. elősz. 33).  

Hasonló történik [[B/Béla\|Béla]] > `bella` esetében, csak közben nemváltás is történt.  

[[B/Bolt\|Bolt]] szavunk `bót` formája az, amit [[B/BOT\|BOT]], [[B/BAT\|BAT]] = ház, kis ház (`bódé`) jelentéssel ismertünk. Ez a szó is elemezhető tehát így is úgy is.  
- Az egyik a `bolt` [[B/BOL\|BOL]]/[[B/BUL\|BUL]] = tűz (minthogy `ég` is megvan igeként ilyen jelentéssel) irányából való megközelítés, a másik pedig az, hogy a több helyen említett egyiptomi `pt` (`pet`) = égbolt szó kialakulását is indokolni kell.

[[H/Halad\|Halad]] címnél is kitértünk arra, hogy más esetekben is megmutatkozik, hogy akár benne van a vendéghang, akár nincs, ha alanyi jogon, vagy akár egymás alakváltozataiként fel nem ismerve vizsgáljuk a szavakat, szépen beilleszthetők ugyanabba a rendszerbe. Ugyanis ha a [[C/Calendar\|calendar]] címnél is elővett halad és kódul/koldus/kódorog/kószál (ezen szavak és szinonimái a Nap mozgására utaló jelentésekkel [[V/Vándor\|vándor]] címnél kerültek tárgyalásra) szavak közül a K-D/K-SZ vázú szavakat veszem figyelembe, azok a [[K/Kut\|kut]] címnél szereplő életkör-diagramba illeszthetők. Ott is kimondtuk, hogy a kör(folyam) értelem benne van.  
A legfontosabbak közül lemaradt a molnár, mely inkább Món-Ér, Mun-Ár formákban mutatja meg értelmét (leginkább [[M/Munka\|munka]] szavunk – nem szláv nyelvből eredeztetése – ébreszt rá arra, hogy a molnár másképp is értelmezhető).  

Érdekes [[S/Szolga\|szolga]] szavunk is, mely inkább tűnik Szol-Ga formában értelmezendőnek, mégis jegyezzük meg, hogy e fontos szavunk is ilyen. Akár Szóga lehet Szaka = [[S/Saka\|saka]] = [[S/Sag\|sag]] = kutya is, hiszen a kutya a vadász követője, szolgája. És mivel [[T/Táltos\|táltos]] címnél szóba került, hogy kutya is lehet táltos, segítő (mely [[S/Segít\|segít]] szavunk gyöke megint csak ilyen alakú), ahol a táltos a magyar szellemiség/erkölcs előre vivője, mondhatjuk azt is, hogy a szolga egyfajta lélek/szellem.  

Egy másik eset, amikor egy teljesen feleslegesnek tűnő l hang járul magyar szavak közepébe. Például [[T/Talp\|talp]], nyilván tap-os alapján és ott van a [[M/Mould\|mould]] címnél Magyar Adorján által teoretikusnak megjelölt molt és mold a [[M/MAT\|MAT]], [[M/MOT\|MOT]] kiegészített változataként és az f-előhangos [[F/Föld\|föld]] változataként. De ha már itt tartunk, [[F/Folt\|folt]] és [[F/Föld\|föld]] szavakban sem teljesen indokolt az l-hang, vagy igen?  

A nyelvészek persze másképp okoskodnak.  

#### Czeglédi Katalin Gyárfás Ágnes A Halotti Beszéd mondattana...

...című könyvéről c. az Ősi Gyökér 2010/3. sz. megjelent cikkében írja:  
> A "bovdug" szó ma bódog, boldog formában ismert. A két változat úgy tartozik össze hangtanilag, hogy az -l- előzménye olyan réshang - δ- (interdentális zöngés spiráns) volt, amely több irányban változott. Esetünkben -l- lett belőle (lásd [[B/Boldog\|boldog]]), illetőleg olyan -w- (bilabiális zöngés spiráns), amely tovább változva vokalizálódott, azaz magánhangzó keletkezett belőle: -w- > -v-, majd redukálódott (az ejtésben rövidült és zárt ejtésűvé vált) és eltűnt az ejtésből, miközben az előtte álló magánhangzó megnyúlt, ld. bódog. Az Akadémia álláspontja szerint ezekben az esetekben az -l- szervetlenül betoldott mássalhangzó és az eredeti helyes alak a mássalhangzó nélküli, vö.: `tölgy`-`tőgy`, `völgy`-vőgy, szöllő-`szőlő`, `gyümölcs`-gyümőcs. Ez téves és nem igazolt megállapítás. Hozzátesszük, a boldog szóval összetartozik a vastag (< vas: szótő + -tag: képző) szavunk. A boldog az eredeti jelentésével az áldott állapotban lévő ősanyára utalt. Éppen ezért lehet szent. E gondolkodás szerint a boldogság az áldott állapotban levőség. Ez azt is jelenti, hogy teljes, amit a szó szerkezet felépítése és az alkotó elemek is igazolnak: bol: szótő, rokona a magy. tele + -dog: 'valamivel ellátott, valami mellett lévő, valamihez tartozó' képző. A boldog másképpen teleség. A -dog és a -ség képző ugyanaz, egymásnak alakváltozatai.  

A [[D/Dulcet\|dulcet]] címnél említett portugál `doce` = édes tűz szavunkból kell eredjen, így a latin `dulcis` szóban l vendéghang kell legyen.  
Az olasz `dell'amore` összetételben is kötőhang, hogy ne álljon két magánhangzó egymás mellett (`de` és `amore`).  

Mint kiderül, a [[K/Kelta\|kelta]] névben is lehet a szóközepi hang vendéghang.  

A 'v' hangról lásd [[A/Ajakhangok a szó elején\|ajakhangok a szó elején]] és [[A/Ajakhangok a szó közepén\|ajakhangok a szó közepén]].  