---
{"dg-publish":true,"permalink":"/L/Lófő/","title":"Lófő","created":"2024-11-05T14:06","updated":"2025-09-24T13:52"}
---


# Lófő

[Ezen](https://web.archive.org/web/20240713094449/https://magyarmegmaradasert.hu/szerzok/k-n/marton-veronika/item/5920-z) [[M/Marton Veronika\|Marton Veronika]] féle cikkben volt szó Lófő szavunk eredetéről és jelentéséről.  

> A "lófő" jelentését ![assets/Lófő_image1.png|fix_dark fix_light right|300](/img/user/L/assets/L%C3%B3f%C5%91_image1.png)sokféleképpen magyarázzák, de a Rákosi-korszak egyetemi gyorstalpalóján végzett történelemtanárom meghatározásánál badarabbat, azóta sem hallottam: "Azért lófő, mert a hadba vonuláskor a székelyek a csapat élén levágott lófejet vittek." A középiskolás gyerekeknek fantáziája rögvest megmozdult... Elképzelték, miként masíroztak a székelyek a vértől csöpögő lófej nyomán..."  
>
> A csatolt képhez: Kézdimárkosfalvi Barabás Mihály székely hadnagy 1619. júl. 13-án Bethlen Gábortól kapott nemeslevél értelmében lófő lett. A címerében nincs ló, ahogy nincs más lófő címerében sem!
>
> Jelenlegi ismereteink szerint a székelyek vezetőit, első embereit hívták lófőknek. "A székely nemzet hajdani rangsorozása szerint lófő (lovasfő, [[L/Lófejű\|lófejű]]) székelyek ama rendbeliek voltak, kik a hadban lóháton, a maguk lován voltak kötelesek szolgálni. A lófő első írásos említése, "loohfeu" alakban 1050-ből, a második 1096-ból származik.  
> Csakhogy a X. századi magyar nyelvemlékben, az "I. András király korabeli Imák"-ban az első nemzeti felkelés vezetője, a Békés-megyei illetőségű Vata is lófő, mégpedig "garázda lófő" volt. Ám Békés még a régiségben sem tartozott Erdélyhez.  
> ![assets/Lófő_image2.png|fix_light](/img/user/L/assets/L%C3%B3f%C5%91_image2.png)   
> ...lufuu wutu... (lófő Vata) – I. András király korabeli Imák (részlet)
> 
> Péter király ellen "a magyarok közül elsőnek egy Vata nevezetű" szállt hadba "...Belus várából, aki magát a démonoknak szentelte..." Belus vára meg valahol Trencsénben lehetett. Ám Trencsén sem Erdélyben, hanem a Felvidéken van.  
> Akár alföldi volt, akár felvidéki, Vata lófő volt.  
>
> Eszerint nemcsak a Székelyföldön, hanem Magyarország más vidékein is voltak lófők, és a megnevezésüket kiemelten sem kapcsolták a lóhoz. Természetes volt, hogy hazánkban minden magára valamit adó férfiembernek volt lova, hátaslova, hiszen ló nélkül még embernek sem nézték.  
>
> A lófő összetett szó. Az "előtagja arra utal, hogy a gyalog harcoló közszékelyekkel szemben a lófők lovon harcoltak." Az, hogy a lovas lófő elkülönült volna a gyalogszékelyeitől, és a csatában beállt volna a magyar lovasok közé? Aligha. A vezérnek, lett légyen az lófő, vagy nem, együtt kellett lennie, harcolnia az embereivel.  
>
> Az utótag a fej ~ fő névszó. A fő a mai értelmezés szerint első ember, első fej, felettes: "Szófaji átcsapás eredménye: a fej főnév eredetibb fő alakváltozatának melléknevesülésével jön létre."  
>
> A magyar szavak elemzésekor a szakirodalomban akár bizonyítékként, akár cáfolatként elkerülhetetlenül fel-felbukkan a finnugorral való egybevetés.  
> "A magyar etimológiai szótár" a lófő összetétel elő- és utótagjának eredetét finnugrista módon magyarázza: A ló – ősi örökség az ugor korból: vogul ló, luv. Az átvett alak a lovu lehetett, a ló az átmeneti lou formából fejlődött ki. (Szerintem a vogulok vették át a magyarok elődeitől!) Érdemes megjegyezni, hogy az ószláv/pravoszláv nyelvben az ugor mindig magyart jelent! Hodinka Antal, az orosz évkönyvek fordítója az ószláv ugor népnevet magyarnak fordítja. Tehát a finn-ugor jelentése finn-magyar.  
> Az ugor megnevezést a magyar olvasó nemigen vonatkoztatja saját népnevére, a magyarra, hanem valamiféle urali, szibériai "finnugor" népnek tartja. Vajon, észszerű a "finnugor" összetétel első tagját magyarul, másodikat pedig ószláv nyelven használni? Ez nem más, mint megtévesztés.  
> Tehát a ló szavunk a vogultól, attól a néptől, ered, amelyik a mindennapjaiban nem használt lovat. A vogul hősi énekekben megjelenik ugyan a ló, de ez átvétel a magasabb műveltségi szintű ugorok, vagyis a magyarok elődeitől. (A voguloknál nem a ló, hanem a medve dívik.)  
>
> A magyar nyelv fejlődésére vonatkozóan elfogadott a p > f mássalhangzó változás: A finnugor nyelvek p mássalhangzója a magyarban f lett. A fej szó finnugor, illetőleg az uráli alapalakja \*päηз lehetett. Az uralinak tartott szó előtt ott a feltételezést jelentő * jel. A finn `pää` azonos a magyar fej szóval. A nyelvészeknek tehát írásos emlék híján, fogalmuk sincs, mi volt az "urali alapalak".  
>
> A lófő "összetétel keletkezése, az összetevők jelentésviszonya tisztázatlan." Magyarán a nyelvészek külön-külön talán ismerik az összetevőket, de sejtésük sincs, mikor kapcsolódtak össze és az összetétel valójában mit takar.  
> E "hivatalosított" bizonytalanság azt rejti, hogy mind a ló, mind a fej eredeti magyar szó!  
>
> A mai magyar nyelv elődje a négy-ötezer évvel ezelőtt beszélt, írásos emlékekkel rendelkező sumir nyelv. A sumir szavaknak szinte mindegyike visszaköszön az un. finnugor alapnyelvhez tartozó és a törökből átvett magyar szavak szótagjaiban. Csakhogy ma már nem értjük, nem tudjuk, mit jelentenek anyanyelvünk valaha önálló jelentésű szótagjai. A sumir nyelvet kell segítségül hívni, hogy megtudjuk, hogy a pásztor feladata benne van a nevében.. Ez egyébként ismert, hiszen foglalkozásnév, csak az nem, hogy a szótagok pontosan kifejezik\[?\], hogy a "karám gyapjasainak őre".
- Mintha Dudás Rudolfot hallanánk.
  
> A sumir nyelvben a [[L/LU\|LU]] ékjel ![assets/Lófő_image3.jpeg|fix_dark fix_light right|300](/img/user/L/assets/L%C3%B3f%C5%91_image3.jpeg)jelentése nem a négylábú patás állat, mai szóhasználattal ló, mén, paripa, hanem ember, férfi. Valójában a képjel emberalakot, pusztában álló subás embert formáz.   
> A PA olvasatú ékjel jelentése sem fő, fej, hanem parancsnok, elöljáró. Mai ellaposodott\[?\] nyelvhasználatunk nem különbözteti meg, annak ellenére, hogy gondolati összefüggés van a fő és a parancsnok között, ti. mindkettő főembert, első embert jelent, mégsem azonos. A fő, főnök valamely embercsoport vezetője, első feje, az utasítást osztó parancsnok meg inkább szigorúbb katonai vezető.  
> Megjegyzem, én is azt hittem, hogy a "lófő" összetétel második szava fej, fő, míg véletlenül rá nem bukkantam LU.PA, KIS város parancsnoka, főnöke töredékes fejének képére: a nyakán levő felirat felfedte, nevének mi a jelentése.  
> ![assets/Lófő_image4.jpeg|fix_dark fix_light|840](/img/user/L/assets/L%C3%B3f%C5%91_image4.jpeg)  
> 1908-ban, Toscanne (Toscanne, Paul: Les ideogrammes cunéiformes, Ernest Leroux, édeteur, Paris, 1908.,118. p.) az archaikus ékjelekről szóló könyvében megjelentette, LU.PA, Kis város kerület-főnöke szobortöredékének képét. A nyakon levő felirat pontosan felfedi, a LU.PA név jelentését.  
> Az 1. sz. oszlop két jelének olvasata LU.PA. Az első jel, a LU jelentése ember (ld. fent). A második jel, a PA főleg a korai sumir szövegekben előforduló két jelből álló összetétel: szem + felvet, vagyis szemmel tart, ügyel, utasít, vagyis parancsol.  
>
> ![assets/Lófő_image5.jpeg|fix_dark fix_light|840](/img/user/L/assets/L%C3%B3f%C5%91_image5.jpeg)  
> A LU és a PA, vagyis az "ember" és az "utasításban jártas" kifejezés együttesen "parancsoló ember"-t, vagyis "parancsnok"-ot jelent.  
> Úgy tűnik a magyar nyelv parancs, a parancsnok szavának első szótagja őrizte meg az elsődleges sumir jelentést.  
> A sumir nyelv segítségével derült fény derül lófő eredeti jelentésére. A lófő embercsoportok, csapatok, parancsnoka, vezére. (~~A [[V/Vezér\|vezér]] szó pártus közvetítéssel a óperzsából került a magyarba!~~) Fejér György gyűjteményes kötetében említi, hogy egy 1227 utáni oklevélben **loohfeu** alakban fordul elő. (Később ez okmányt hamisítványnak tartották!)  
> Magyar nyelvterületen a lu szót nagyjából a tatárjárásig használhatták ember, lovasember értelemben. Később csúszhatott át a "parancsoló ember" jelentésű lu a lóra, a négylábú patásállatra. A magyaroknál és minden szkítafajú népnél ~~embernek ~~csak azt tekintették embernek, akinek paripája volt.  
> A "parancsnok, katonai vezér" értelmű "lófő" kifejezés összetevőinek eredeti jelentése elfelejtődött, kikopott a nyelvhasználatból, csak a székelyek őrizték meg. A nyelvészek meg ismertebb, későbbi, hangzásban, kiejtésben hasonló szavak jelentésével, értelmével töltötték meg. Így vedlett át az eredetileg parancsoló embert, parancsnokot jelentő lófő, lovas vezérré.  
- Az áthúzott szavak és sorok az én javításaim.

A lófő kifejezés hasonló a lófi(a) összetételhez is. A Ló a Tejút és a Tejút fia a Nap, mely Nap adja a szakrális címek nevét is, ilyen-olyan szavakban.  
- Például az itt Marton által elemzett [[V/Vata\|Vata]] névben, melyről lásd ott.

