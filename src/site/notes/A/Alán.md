---
{"dg-publish":true,"permalink":"/A/Alán/","title":"Alán","created":"2025-09-24T16:40","updated":"2025-09-24T16:41"}
---


# Alán

#### Péterfai János...

...[[H/Hunor és Magor\|Hunor és Magor]] "hercegeket" említve írja:  
> Az alánok neve az "A-Lán" formában az Isteni-Lányok jelentésű. Talán tényleg alán herceg-nőket vettek feleségül a magyar hercegek, de ez nem valószínű. Egyszerűen azért, mert sem alánok, sem indo-európaiak nem léteztek abban a régi korban. Az alánok megjelenése sokkal fiatalabb korban történt. [[K/Kézai-krónika\|Kézai Simon]] nem ismerhette az időbeli határokat, amit ma sem ismernek többségükben a történészek.  

#### Antal István Tündéres, derengő...

...című Ősi Gyökér 2005/4. sz. megjelent cikkében hasonlóképpen írja:  
> A magyar, mint férfi-nép női párja talán az alán nép (a Hunor és Magor által elragadott tündérlányok, az **alánok, Ilona, Tündér Ilona népe** volt – Magyar Adorján felvetése A Csodaszarvas című könyvében), s ha igen, érdekes lenne ebből a szemszögből megvizsgálni a hun és a magyar nép testvérségét – hisz nemcsak a magyarok, a hunok is alán leányokat szereztek maguknak. Lehet, hogy e testvérség azt – is – jelenti: nőágon rokon?  

Ezek szerint Péterfai János A-Lán olvasatával szemben Magyar Adorján korábban az Ilon/[[I/Ilona\|Ilona]] név változatának vette volna Alánt.  
Ezen Ilon r-változatos változata pedig az az [[I/Iron\|Iron]], mely szintén ismert, valószínűsíthetően [[I/Irán\|Irán]] változataként ismertté vált népnév. Így válik érthetővé, hogy az oszét-alán hogyan értelmezett ma is iráni nyelvként: mindig is [[I/Irán\|Irán]] változata lehetett Alán.  
[Ezen](https://en.wikipedia.org/wiki/Kurdal%C3%A6gon) Wiki oldalon (és nyilván nem egyedül itt) pedig az aryan-alan azonosságot hirdetik, lényegében.  

#### Magyar Adorján Csodaszarvas...  

...című könyvében valóban szerepel az Ilona – Alán összevetés:  
> Tündér Ilonáról, a magyarok hitregei ősanyjáról, Magyar Napisten kedveséről, még az alábbiakat kell elmondanunk:  
> Ilona nevét a krónikások a krónikákból önkényesen tüntették el, bár neve emléke ott is fölfedezhető. A tudákoskodás, amely Magyar Napistenből is prózai, vadászó legényfélét csinált, Ilonából viszont az "alánok" királya leányát képezte.  
- Az alán és az [[I/Ilona\|Ilona]] név azonossága azonnal föltűnik.

#### Magyar Adorján Ősműveltség...  

...című könyvében még ennyit találtam alánokról:  
> A tenger sötét mélységébeni (oromo `hallaia`, `allaia` = mélység, görög `halsz` = tenger!), regebeli óriáspolipról bővebben már "Besenyő" fejezetünkben írtam, említve ott, hogy ennek (és az indiai Káli istennőnek megfelelően) neve Iszonya volt. Ennek mintegy párhuzamát képezően föltehető, hogy kőrös szócsoportunk szerinti Halán, Kalana, Alanya, Alán nevekben is neveztetett.  
- Ezen gondolatai segíthetnek az [[I/Irán\|Irán]] név [[T/Turán\|Turán]]nal való szembeállításábani megértésében.

[[H/Hargita Csaba Ferenc\|Hargita Csaba Ferenc]] A magyarok őstörténete – a magyar-héber kapcsolat című dolgozatában azt írja, hogy az alánokat a jászokkal és roxolánokkal együtt a korai jelentések masszagétáknak, míg a későbbiek szarmatáknak tartják.  
Remete Farkas László is [[S/Szarmata\|szarmata]] címnél taglalja őket. Ott a roxolán (Rusz-Alán) név is említésre került.  
[[S/Szarmata\|Szarmata]] címnél szerepelnek Tomory Zsuzsa adatai is, melyek alánokat is érintenek.  

## Alánok szerepének túlhangsúlyozása

#### Götz László Keleten kél a Nap...

...című könyvében írja:
> Történettudósaink természetesnek veszik, hogy a hunok, birodalmuk felbomlása után rövid idő alatt felmorzsolódtak, beleolvadtak a környező, illetve az újonnan érkezett népekbe; úgyannyira, hogy nevük 100-200 évvel később már csak [[T/Toposz\|toposz]]ként élt tovább. Annál meglepőbb viszont, hogy ugyanezek a tudósok éppoly természetesnek tartják, hogy a maroknyi alán töredékek[^1] pedig minden vérzivatart, népvándorlást, birodalmak keletkezését, bukását frissen és töretlenül átvészelték, sőt több évszázadon keresztül még erjesztő kovászként is hatottak a bolgárok, kazárok, magyarok műveltségének kialakításánál.  
>
> Tudnunk kell azonban azt is, hogy az [[O/Oszét\|osszét]]okat s velük együtt az ezek őseinek tartott alánokat – ugyancsak a 19. századi indogermanisztika fújta fel történelmi egerekből elefántokká. Egyidőben ugyanis bennük látták a "tiszta ősindogermánok" utolsó, hamisítatlan képviselőit (l. Révai Lexikon; "osszét" címszó alatt). Ehhez a megtisztelő szerephez pedig természetesen illő nagyszabású, fényes történelmi múlt is tartozott, megfelelő indogermán kultúrkisugárzásokkal fűszerezve.  
> A jelek arra mutatnak, hogy az alánok ismételt előrángatása a magyar őstörténetben és nyelvtudományban még mindig e hajdani indogermán dicsőség megkövesedett emléke.  
> Eme fosszilis maradványok igen szép, múzeumba illő példányait szemlélhetjük – az alábbiakból következően – ún. [[O/Oszét jövevényszavak\|osszét jövevényszavaink]]ban is.  
- Lásd még [[I/Iráni jövevényszavak\|iráni jövevényszavak]].

## Alán nyelv

#### Götz László Keleten kél a Nap...

...című könyvében írja:
> Al-Bērūnī kifejezetten azt állítja, hogy az alánok vagy āşok nyelve chovarezmi-besenyő keveréknyelv volt.  
> ...  
> Bērūnī tudósítása is igen nagy valószínűséggel alátámasztja e népnévi párhuzamok tanúságát: az ősi időkben ("im Altertum") besenyők társaságában élő aşokról vagy alánokról értesít az Aral-tó környékén, Chovarezm közvetlen szomszédságában, akiknek nyelve erősen keveredett a besenyők nyelvével (l. e. könyv 566. old.). Ugyanakkor pedig az asiani népnév még a kínai forrásokban "a-ši-na” néven említett nép nevével is igen feltűnően egyezik, amely néptől a kínaiak szerint a türkök származtak (l. Liu Mau-Tsai: Die chinesischen Nachrichten zur Geschichte der Osttürken).  
- Lásd folytatást [[I/Iráni jövevényszavak\|iráni jövevényszavak]], valamint még az [[O/Oszét\|oszét]]ok nyelvéről ott.

Lásd még [[L/LÁN\|LÁN]].  

## Lábjegyzetek

[^1]: Lábjegyzet:  
Köztudomású, hogy a hunok szétrobbantották az alán-ász törzsszövetséget, s megszállták országukat. Maga az alán-ász nép pedig legalább három, de lehet, hogy több részre is szakadt. Egy jelentéktelen töredékük felhúzódott a Kaukázus védettebb völgyeibe, a másik két csoport azonban – a nép zöme – elvonult korábbi lakhelyeiről. Egyik a hunokhoz csatlakozott, s velük elkeveredve nyugatabbra költözött.  