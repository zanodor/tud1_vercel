---
{"dg-publish":true,"permalink":"/A/Amon/","title":"Amon","tags":["Englishtexttranslated"],"created":"2025-09-24T17:01","updated":"2025-09-24T17:02"}
---


# Amon

[[A/Amen\|Amen]] Pálfy Károly és Péterfai János adata szerint Amon/Amen Napisten nevével egyező. Amon-Ra ill. Amun-Ra összefüggésben ismerjük is.  
Baráth Tibor Magyar istennevek a régi Egyiptomban című cikkében Amen-nek A Mén összefüggést ajánl fel (dacára, hogy lentebb kosról lesz szó) (illetve, hogy az [[E/E\|e]] hang a névben nem is biztos, hogy e).  

#### Oláh Imre A Nimrud hagyomány...

...című tanulmányának adata szerint:  
> Az őskusita nemzeti hagyomány szerint a nyugati kusok (ethiópok) első királya **Amon (= Hám, Kám)** patriárka volt, akit Scholin (Homéros cimü munkájában) "Aethióp-Zeusnak, Napégette-Zeusznak" nevez. A szobrászat jelképesen olykor fején a tudás egykori jelével: kos-szarvakkal ábrázolta. Talán ő volt az első nemzetpatriárka, akit halála után megistenítettek. Neve ezután a ragyogó napnak: Amon-Ra-nak a nevében élt tovább. \[Az ethiópokról tudjuk, hogy a régiekkel szemben az egész emberiség egyik legősibb népének tartották magukat. Azt állították magukról, hogy közülük született az a legendás hírű Oszirisz, aki Ethiópiából kiindulva betelepítette Egyiptomot. Így hát Egyiptom nekik, ethiópoknak köszönheti egész civilizációját, valláskulturájával együtt.\]  

#### Péterfai János írja:

> Amon és Amanuet nevei igen késeiek. Azt is mondhatjuk, hogy erősen mesterkéltek. Az egyiptomi görög kornak sokat köszönhetünk, de sok torzítást is végeztek ebben a korban, a mitológiában is.  
> Amon neve magyar nyelvű. Két szóból áll, az A és a Mon szavakból. Az "A" jelentése Isten, a Mon jelentése Mennyei. A Men, Mon, Mun, Min mind mennyet jelent, magyarul.  
> Amanuet nevében a Nu-Et Nő-Istenséget jelent. A-Mon nevének elemei szélesen elterjedtek. Mon a Mun alakban a Mun-Dil szóban is jelen van, aminek jelentése Mennyei-Csillag, a Dil a Dél rokona. De a Mun-Kács név is Mennyei-Házacska értelmű, a Mon-Da pedig a régi idők mennyei helye. Amikor imáink végén kimondjuk az [[A/Amen\|Amen]] szót, akkor valójában magyarul szólunk, és azt mondjuk, Isten a Mennyben. A-Mon, A-Men ugyanaz a név. A Menny régebbi formái a Men/Mén – Meny és ebből a Menny. A Möndölöcskék és a Monyókok a Mon név változatait tartalmazzák, a Mond igével együtt.  
> Az Amon nevét Ammon formában is ismerjük, a dogonok főistene [[A/Amma\|Amma]], aki Amonnal azonos, valószínűleg. Az Ammonszarv arra utal, hogy Amon/Ammon kosisten is. A Kos és Kus megfejtése nagyon nehéz, de talán sikerült, amint majd látható lesz később.  
> Az Ammonites állatcsoportot Amon istenről nevezték el. Olyan lábasfejűek voltak, amelyeknek a meszes váza hasonlított a görbülő kosszarvra. A szarv nagy titka az [[A/Aranymetszés\|aranymetszés]]ben rejlik. Mivel a magyar táltosok felismerték a matematikai törvényszerűséget a természetben is, azt mondták, az aranymetszés kizárólag csak Isten, a Teremtő üzenete lehet, mivel az anyag nem értelmes, matematikai levezetéseket nem képes tudomásunkra hozni. Isten viszont igen, aki úr az anyag fölött is, tehát az aranymetszés jelenléte a természetben Isten jelzése irányunkba. Ezért a szarvak isteni jelzőszerepet vehetnek fel, ha rendelkeznek az aranymetszés törvényével.  
- Amon egyiptomi isten az [[A/Aranymetszés\|aranymetszés]] miatt jelzi az embereknek kos szarvakkal isteni tulajdonságait, ahogy Péterfai másutt is kifejti.

[[I/Imhotep\|Imhotep]] nevében is látja Péterfai János:  
> Amenhetep alakban is látni, mely az eredeti alakja lehet, ahol Amen ugye Amon/Amen Napisten nevével egyező, mert hiszen Amen Piramis Építője volt a nagy tudású Imhotep.  

#### Oláh Imre más adata:  

> Amon égi jele a Kos csillagkép, a mul-Lu-Hunga \[lásd [[L/Luhunga\|Luhunga]]\], a Hun ember csillaga volt. Innen származhatott aztán "a szarvasünő az agancsos vezető állat a népvándorláskori keleti népek eredetmondáinak főalakja." Ugyanakkor a szarvas nevét kifejező szavak, egyes turáni-kusita származású népek nyelvén, ugyancsak a Nap, s a tűz fogalmát jelölő kifejezésekhez vezethetők vissza.  
- [[K/KUS\|Kus]] szintén ezt jelenti, alapfogalmát tekintve.

#### Bakos Attila A Duna Evangéliuma...

...című könyvének 272. oldalán érdekes dolgot állít (ellenőrizendő):  
> Az egymásra következő rétegekben kezdetben Neter (eredeti magyar jelentése Nagyúr a magyar népnél a közelmúltban még Nádor néven is) az Isten. Neter [[N/Neteru\|Neteru]] (az Istenek, valójában félistenek Istene, a Nagyurak-Nagyura, vagy Nádorok-Nádora) és Amun (a Rejtett, a Méh, mint [[A/Anyaméh\|anyaméh]] értelemben és a Mén, mint férfi Isten együttesen, androgün, hím-nős formában) jellemző vonásait később az Ozirisz-Ízisz, az Isten/Istennő új formáinak tulajdonították. Valóban, ami "új" filozófiának és mitológiának tűnik, tulajdonképpen csak a végső igazságról szóló eredeti tanítás új és új típusú tálalása.  

#### Greg Rigby The God Secret...

...című könyvében a mások által is hirdetett nézetet közli arról, hogy a monoteista vallások előképe Amon nevével fémjelzett [[M/Monoteizmus\|egyistenhit]] lenne:  
> The Egyptian belief in Amon-Ra as a single all-embracing deity who manifested himself in a variety of forms and personalities paved the way for the monotheistic doctrines of Christianity, Islam and Judaism.  
> —  
> Az egyiptomiak hite Amon-Rában, mint egyetlen, mindent átfogó istenségben, aki különböző formákban és személyiségekben nyilvánult meg, előkészítette az utat a kereszténység, az iszlám és a judaizmus monoteista tanai számára.  