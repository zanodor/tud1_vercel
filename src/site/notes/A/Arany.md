---
{"dg-publish":true,"permalink":"/A/Arany/","title":"Arany","tags":["Englishtexttranslated"],"created":"2025-03-13T02:29","updated":"2025-05-16T23:08"}
---


# Arany

#### Péterfai János írja:

> Arany szavunk szintén összetétel, az A-Ran az egyik, az Ar-An a másik lehetőség a név megértését illetően. A spanyol Arantia a narancsszirup neve, ami viszont olyan színű, mint a Nap színe, innen is ered a név. A magyar mai Arany szó az Aran származéka, lásd Aran-Ka női nevünket és növény Aranka nevünket. A névben az A Magas, Isteni, Nagy, a Ran az Ég neve. Elképzelhető, hogy az arany királyi és papi fém, ami miatt ezt a rendkívüli nevet kapta. Az őskorban és ókorban a királyok és főpapok isteni rangúnak számítottak. Aki ebben kételkedett, annak beverték a fejét.  
>
> Az Arany meg éppenséggel An Árja, a Fény, ami a földön megkövesül, és Ar-An-ná válik, az emberek örömére.  
>
> Bogár László nagy magyar közgazdász sokszor beszél az Arany, Arány és Erény nevek szoros összefüggéséről. Teljes mértékben igaza van. Az Aran (Arany) égi fém, az Arány az ég csillagainak és bolygóinak mozgásához szükséges fogalom, az Erény viszont az Ég által meghatározott erkölcs, szokások és jogok összessége, amit nem illik megszegni. Az E-Rény tehát Háza az Égnek, a Rén Csudaszarvasnak, ha ez jobban tetszik. E nevekben, és másokban is, az Arany, Arány, Erény nevekben, vagy az Irány, Parány, Korány és még sok száz nevünkben az Y kicsinyítés, a J kicsinyítő képző változata. Tehát a Rán és Rén a Nagy Ég, viszont a Rány és Rény csak kisebb hasonmása az Égnek. Mindebből következik, hogy az Arany, Arány és Erény a földi fogalmakra, a kisebb területre vonatkozik, nem pedig az Égre.  
 
Arról Péterfai János is ír, hogy az [[A/Árja\|árja]] és [[I/Irán\|Irán]] neveket nem lehet összeegyeztetni: az indo-európai nyelvészek teljes tudatlanságban élnek. Az iráni hivatalosan elfogadott eredeztetés szerint Irán Airyana-ból levezetése sem fogadható el: a zavart Arany és Irány szavaink hasonlósága (is) okozza. Lásd erről [[A/Árja\|Aryan]].  

Igen valószínűnek látszik, miután az arany a Nap féme (Kubínyi Tamás egy műsorában azt mondja, hogy **az arany a Napból szakadt ki; a különböző becsapódásoknál mérhető az arany jelenléte**), hogy a Nimródot szintén ősapjuknak tartó jorubák szava Napra, `òrùn`, arany szavunkkal egyező. Ezen szóval is szinte azonos a New Mexico állambeli taosz indián nyelvű `ùruʼúna` = arany.  
Egyező arany szavunkkal a kelta `aran` = kenyér (a Manx-szigeteken is máig `arran` a kenyér, Írországban is `arán`). Mennyire egyértelműsíti a magyar-kelta rokonságot!  
**Arran** még egy nyugat-skóciai, Clyde-hoz közeli sziget neve is, de [[I/Irán\|Irán]] címnél is előjött az Arran név.  

Kállay Ferenc A pogány magyarok vallása című könyvének [192. oldalán](zotero://open-pdf/library/items/DFI47XPY?page=192&annotation=HMNE92YV) emllíti az osztják `aureaanus` szót, de hogy aranyat, vagy bálványt jelent, de most hogy melyiket, nem derül ki (aranyból készült bálványokról van szó).  

Nem kizárt, hogy a bibliai Aaron (Áron) név is az arany szavunk és a Napra utal, ahogy Lewis Freemantle The Thirteenth Stone című könyvében erre utal is (nem tudom milyen adat vagy logika alapján):  
> It having previously been said that Aaron, from whom the Levitical priests are descended, is another version of the sun, and thus the Levites are priests of the temple of the sun.  
> —  
> Korábban már elhangzott, hogy Áron, akitől a levitikus papok származnak, a Nap egy másik változata, és így a leviták a Nap templomának papjai.  
- A leviták neve is éppen Naporoszlános értelmű lehet.

#### Tomory Zsuzsa Szerves magyar nyelvtudomány...

...című az Ősi Gyökér 2004/3. számában megjelenő cikkében (miután fordítva veszi fel a [[F/Fehér és fekete\|fehér és feketé]]t, mint várnánk) sajátos, de éppen rossznak nem mondható felfogása szerint:  
> A Tündérkor embere otthon volt az egyetemes tudat és tudás birodalmában. Ismerte, értette a világmindenség mozgató erőit, s önmagát is ezek szolgálatába állítva, életét az egyetemes részének tudta. A Teremtés ősszüleiként ismerték fel a mindenek felett álló, láthatatlan Őserőt, kit csillagborította fekete palástban, s az Ősanyagot, kit hófehér ruhában ábrázoltak jelképesen.  
> Kettejük szűz ölelésének gyümölcse, a fény mezében megjelenő Élet. Az Élet kettős természetének tudatát átvitték szótárukba is:  
> Ar – az erő és atyaság  
> Any – az anyag és anyaság ős-szava  
> AR és ANY összevonásával keletkező ARANY szavunk valaha a fényt jelentette, egyszülöttüket.  
> \[...\]  
> Magyar hagyományunk szerint az [[E/Egy\|egy]], egyetemes Isten, az Ős-Tevő őse mindennek, ami van. Egyszülöttje, ugyancsak egy, egyetemesen jelen lévő [[E/Erőny\|erőny]]: a fény mezében megjelenő Élet, népünk Arany Istene.  
- Tulajdonképpen Tomory Zsuzsa a finnugor hagyományok Arany Atyácskáját a Nappal azonosítva adja itt meg. Ar-Any az Ég Árja, (Fény)Ereje, etimon-szinten vizsgálva.

Így kell értelmezni Tomory Zsuzsa alábbi sorait is:  
> Őseink egyenlő szárú napkeresztje tehát ennek a keresztirányban terjedő fénynek volt a jelképe, majd ezen fényt számunkra közvetítő égitesté, a napé. Ősanyáink keresztszemes kézimunkái is azt a tudatot őrizték meg számunkra, hogy a világ világ. A világ fény. A fényszületés pillanatát rögzítették tehát anyagban (kézimunkában) kifejezve. Ez a kifejezési rendszer különösen erős a valahai avar-magyar birodalom területén máig is. Itt is tehát szerves kapcsolat áll fenn a tudat és jelkép között.  

#### L. Kecskés András Háromkirályok – Szentháromság...

...című az Ősi Gyökér 2013/1-2. sz. megjelent cikkében a [[H/Háromkirályok\|Háromkirályok]] címnél szereplő bevezetője után írja az ajándékozott arany kapcsán:  
> Az arany ajándékozásánál egy pillanatra meg kell állnunk, hogy a magyar hagyományokat szem előtt tartva, azt tüzetesebben megvizsgálhassuk. A kevés szentírási történet mellett a népéletből merített részletek segítségünkre lehetnek. Egy hindu számára például az arany életet ad. A magyar gondolkodás jelzi az élet és az arany összefüggését: "Arany élete van." Jól megy valaki sora, azaz jól él..., életének értelme van stb.  
> Egy pogány isten anyagi jelképe, egy aranyból alkotott borjú körül táncolnak a zsidók, Mózes, a lelki népvezér nem kis bosszúságára, hiszen ő kőbevésett, emberi léptékkel örök, Isteni parancsolatokat, ajánlatokat hoz tarsolyában népének a szent hegyről. Mindez az emberi lét két minőségének: az anyagnak és a szellemnek nem mindig súrlódásmentes, örök együttlétét tömöríti már a bibliai történetek kezdetén.  
> Az aranyos jelzővel a magyar néphagyomány – az emelkedett, ünnepélyes lelkiség okán – csak az adventi rorátét, és a karácsonyi éjféli misét illeti: arannyas mise, arangyos mise stb. Az arany jelző kissé kifordított változata a csángóknál: angyalos mise. Ez esetben mind az "arany"(!), mind az "angyal" a szellemi világ felé vezet bennünket.  
> A következő szokás néprajzos körökben ismert. Bereg vármegyében a Szilveszter és Újév éjjelén, az éjfélkor hangtalanul merített víz, az aRaNYoS VíZ vagy aranyvíz, vízkeresztre borrá, azaz varázsitallá változik. Gondoljunk csak a tokaji és más jobb /mézes/ fehérborok "aranyló" színére. Erdélyben és Kelet-Magyarország egyéb vidékein ugyancsak ezen ünnepkör, újév hajnalán merített vízben megmosdó fiatal leányok hite azt sugallja: "ha megmosdok benne, egész évben egészséges és szép leszek".  
> Mi más lenne ez, ha nem az "élet vize" – sumérul `KuRuNNu`, mely KoRoNa legtöbbször aranyból készült, kivéve a halottit és a hétköznapit. A ravennai mozaik három papkirálya perzsa-szasszanida öltözékük, papi palástjuk és szkíta fejfedőjük után ítélve és a szentírás szerint ők a "napkeleti bölcsek", akik készséges, a gyaloglásban nem rest, ókori zarándokok; ajándékozó kedvvel, előre dőlő, hódoló testtartású TuDóS/ok (Tá'ToS/ok). Különösen izgalmas számunkra a KeR/ek a KoRoNá/ra emlékeztető /talán?/ kagylószerű – tálacskában tündöklő, aranyos folyadék. A látvány után, bor vagy arany, nem eldönthető. Talán ez nem is olyan fontos. Akár a KoRoNa alakúra öntött aranytömböt – melyet csak a királyvíz oldhat –, akár a vízkereszti aranyvizet, a sumer KuRuNNu/t illetve az aranyszínű bort visz az első mágus, a jelenet megismétlődik majd másfélezer esztendővel később nálunk, Magyarországon. Papkirályunk, az apostoli Szent István király mutatja be ugyanazt a hódoló mozdulatsort záró, a koronát-országot felajánló áldozatot, melyet a mágusok egykor bemutattak a gyermek Jézus és az Istenszülő Mária előtt: az élet aranyvizét, az aranyat vagy a borrá változott aranyos vagy aranyvizet megjelenítő Szent Koronát, a KuRuNNu/t. Néphagyományunk e varázslatos szokással Jézus első csodáját ismétli, melyet az utolsó vacsora világmegváltó csodája, a bor – vér átváltozása követ a kenyérrel együtt. Megdöbbentő, de az arany reszelékét gyógyszerként még a közelmúltban is alkalmazták.  

#### Jankovics Marcell Ahol a madár se jár...

...című könyvének Aranyos ismertetőjelek című fejezetéből:  
> A naphérószra valló jegyek közül legfeltűnőbb az aranyosság, mindenekelőtt az aranyhaj. Az arany általában az égi származás jele a mesében, lehet aranyos a Hold (Arany-hajú ikrek) és a Vénusz is (Aranyos hajú leány), ők azonban idegen tollakkal ékeskednek, hiszen csekélyke aranyos fényüket is a Naptól kölcsönzik.  
> Hős a Hajnalkertben, napforrásban megmosdik, arca tündöklő szép lesz, haja arannyá változik (Aranyhajú kertészbojtár). Hajnalkert a heszperiszek kertje; a hősnek ugyanúgy 3 aranyalmát kell elhoznia innen, mint Héraklésznek onnan.  
> Mint e példa is mutatja, a hősök nem mindig születnek aranyhajúnak, felnőttként is szert tehetnek rá. Veleszületett tulajdonságként arra a tényre utal, hogy a Nap a felhők és a látóhatár mögött is, mindig ragyog; mint szerzett tulajdonság arra, amit tapasztalunk: borús időben, éjjel, napfogyatkozáskor nem süt a Nap. A tényt jelzi e bulgár mese is: király föld alatti tömlöcbe veti az aranyhajú fiút, amitől a tömlöc kivilágosodik (A király és a három fia).  
> Ha állattá változik a hős(nő), aranyhaja aranytollá, aranyszőrré, aranypikkellyé, ha növénnyé, aranylevéllé lesz. Az ördöngös király üldözte szerelmesek úgy próbálnak elbújni, hogy a leány tejtóvá, a fiú aranyrécévé válik (Szép Palkó). Gyöngyharmat Jánost a tündérek aranyrózsabokorrá változtatják. (Az obi-ugorok azt mondják hajnalhasadáskor: "a nap 'kipattan', vagy 'rügyezik', mint egy virág". Róheim 1984: 96.) Van mese, melyben a Nap "aranyhajú ördög" képében jelenik meg (az Aranyhajú ördög-típus keretében). A változatokban napisten, főnixmadár, fehér griff, tollas ördög szerepel. (A tollasság is a felső világ szellemlényeinek ismertetőjele.)  
> Aranyhajhoz arany[[S/Szakáll\|szakáll]] illik. Bujdosó királyfi aranyszakállú emberrel találkozik, akinek arany juh- és arany szarvasmarhanyájai vannak, melyek aranymezőn legelésznek (Az aranyszakállú embör). Az aranyszakállú pásztornak valamelyik "nyájas" antik napisten lehetett a modellje. Aranyszemű mesehősről nincs tudomásom, de olyanról igen, aki aranykönnyet hullat a szeméből, mint Ré vagy Inti napistenek (Az aranyhajú hercegkisasszony). Aranyhaltól teherbe esett asszony két aranyhajú, aranyszájú és aranyfogú fiút szül (Az aranyfogú testvérek). Aranyfogat szerezhet az aranyhaj mellé a hős a csodaforrás vizében is: gyermekek erdei forrásban megmosdanak és isznak belőle. Vizes hajuk arannyá válik, foguk kihull és aranyfog nő a helyébe. (A világúl szaladt szegény ember. Aranyfog viselése "elmaradott" népek körében a napkultusz csökevénye.) Lehet aranykeze és -lába, mint a napisteneknek: boszorkánynál szolgáló leány a 12. szobában aranyfedővel letakart aranyüstben olvasztott aranyat talál. Belenyúl, s a keze nemhogy leégne, de aranyos lesz, amit a hajába töröl, s az is színarannyá válik (A mostohalány és az édeslány).  
> Minderről a "Nap véréből való" királyok sírjaiban talált arany testrészek és más arany sírmellékletek jutnak az eszembe: Meszkalamdug mezopotámiai király "hajfürtös" aranysisakja; Tutanhamon aranymaszkja, az arany kéz- és lábujjak, amiket mumifikált végtagjaira húztak, az aranykesztyűk és aranysaruk, hogy a többi aranytárgyról ne is szóljak; vagy a mükénéi királysírok arany halotti maszkjai, s azok az arany szem- és szájfedők, amiket a honfoglalás kori fejedelmi sírokban találtak.  
> Ha teheti, a mesehős színaranyba öltözik (például a Férfi-hamupipőke mesékben), s az aranyöltözethez arany kiegészítők és arany (varázs)eszközök is járnak. Aranysisak (A három királyleány), aranypáncél (Bendebukk), aranyos kard aranybetűs felirattal: "Én vagyok a Nap" (Tündérszép Majlona); aranygolyós puska, pisztoly, amivel ellenségét leteríti (A zöld dragonyos); aranyvessző, amivel ha a földre üt, nagy víz támad (Balga Tamás), vagy ami az aranypalotát királykisasszonyostól aranyalmába varázsolja (Három királyleány); aranyág, amit ha letör, az aranyerdő kizöldül (Az elkárhozott királyleány); aranysíp, amivel segítőit magához hívja (A csudaerős királyfi); erszény, amiből soha nem fogy ki az arany (A három szerencsepróbáló); aranyóra, ami tulajdonosa minden gondolatát teljesíti (A három mirha); jelt adó aranymuzsika, "mindent járó" aranymalmocska (Hé Boriska meg Mariska); a nevezetes arany[[G/Gyűrű\|gyűrű]], továbbá aranykoszorú, aranykorona, aranyfésű, aranykeszkenő, aranyguzsaly aranyfonállal, aranytányér, pokolba szaladó aranyszék, aranykocsi és aranybárka (!), melyen a hős világszépasszonyát hozza el (Hajnal János).  
> Aranyszőrű hátas jár az aranyos vitéznek (A koszos csikó), legrosszabb esetben aranyat szaró szamár (Krisztus meg a cigány). A táltosnak is arany lószerszám, aranypatkó a jussa (A tizenkettedik fiú).  
> Aranyos a táj, aranyos a "szórás", amerre a mesehős jár. Aranyerdőn aranyszarvas, aranyagyaras vadkan kószál (Pengő), aranyhátú gyík futkos az avarban (Ribike). Aranymező, aranykert közepén áll az aranyvár (Hogyan nyerte el a szegény csobán az császár leányát). Aranyköles, aranybúza, aranykáposzta terem a földeken (Az aranyköles, Tündér Erzséböt, Az okos kis ló meg a gazdája), aranyalma, aranydió, aranyszőlő a kertekben (Zsuzska és az ördög). Az aranymezőn aranyszőrű, aranyszarvú és -körmű állatokat őriz (A hatalmas síp). Udvarán a boszorkánytól, sárkánytól visszaszerzett aranytojást tojó tyúk, aranyat kerítő kakas kapirgál (Az aranytojó tik, A pénzt terítő kakas), a király ablakában szépen szóló aranytollú madár énekel (A Tűz madár).  
> Hogy az arany szoláris attribútum a mesékben, azt az arany és a többi fém (érc, kőzet, ásvány) mesebeli viszonya meggyőzően bizonyítja. A jó oldalt képviselő arany, ezüst, réz (Nap, Hold, Csillag) összetartozásáról már beszéltünk, nézzük most, miképpen csap össze az arannyal az ólom, a kő(só), a [[S/Szaturnusz\|Szaturnusz]] és a vas, a Mars attribútuma.  

## Arany az első megmunkált fém (Aranykorban)  

#### Magyar Adorján A lelkiismeret Aranytükre...  

...című könyvében írja:  
> Miután azonban az arany azon fém, amelyet lágysága és szépsége miatt az ember legelőször kezdett megmunkálni ([[A/Aranykor és annak vége#Aranykor\|Aranykor]]), így természetes, hogy az aranytükörnek volt régibb és nagyobb szerepe. Magyar őseink szerint tehát ha a kerek aranytükörbe tekintünk, ez ugyanannyi, mint hogyha édesatyánk, a Napisten arcába, szemébe tekintenénk.  

Arról másutt is volt szó, hogy a korrumpált napvallás a Nap fényének megszilárdulását, az aranyat tartotta elsődleges tisztelete tárgyának és avar-héber-zsidó vonalon kereshető eredete.  

## Arany és pénz

A pénz és arany jelentésű szavak vizsgálata alapján kiderül, hogy eredetileg kizárólag a Nap féméből, aranyból készült (ellenben például a francia pénz ezüst jelentésből indul ki).  
Példaként a germán `geld`/[[G/Gold\|gold]] a Nap Kel-D nevéből ered, a perzsa [[Z/Zar\|zar]] = arany, pénz jelentésű, a [[S/Szár\|szár]] nyomán, a (kínai eredettel jelölt) japán [[K/KIN\|kin]] = arany és pénz értelmű is, de például a lengyel pénznem `zloty` esetét vizsgálva, az [alábbi](https://en.wiktionary.org/wiki/z%C5%82oty) oldal és [[S/Szár\|szár]] címnél szereplő adatok alapján kiderül, hogy az arany (`zlato` = arany) itt is alapértemény, ahogy a régi holland `gulden` esetében is ezt látjuk.  

## Aranyalma

#### Grandpierre Atilla...

...Karácsonyról szóló írása szerint:  
> A révülő (mese)hős lélekutazással feljut az égigérő fa tetejére, majd amikor visszatér testébe, egyre kisebbnek látja a Kis Göncöl csillagképet, a kacsalábon forgó palotát. A csillagok az aranyalmák rajta.  

Az alant említett, Erdélyi Zsuzsanna által gyűjtött népi imádságok között is előjön az aranyalma:  
> *Porodicsom mezijébe Arany szénye leterétve S abba' vagyon egy koporsú S abba' fekszik egy Urjézus. Jobb keziben arany alma, Bal kezibe jaran' vessző S azt az elmát fel-felhajtja, Bal kezivel le-lekapja Felmentyibe úgy zúgadaz, Lejöttyibe s úgy zengedez, Zúg az erdű (e) szép ződágval, Zeng e mezű szép áldásvol...* (V.1:705)  

## Aranycsésze

[[H/Heraklész\|Héraklész]] övéről is ez csüngött le. Jankovics Marcellnél Héliosz aranycsészéjéről szól, amelyben Héraklész hajózik.  

## Aranyhaj

Fentebb már bőven volt róla szó.  
Az alant említett, ...

#### Erdélyi Zsuzsanna....

...által gyűjtött népi imádságok között is előjön az aranyhaj:  
> Én kilépek én ajtómból, ott találok egy kápolnát, Kivül fényes, belül irgalmas. Abban van a boldogságos Szűz Mária. Arany haját leereszti, Arany övét megoldozza... (V.1:433)  

#### Tibold Makk Szabina A gyűjtőpont vagy éberpont...

...című az Ősi Gyökér 2021/1. sz. megjelent cikkében Tündér Ilona haja kapcsán írja, hogy a lélekfény is látandó benne:  
> Tündérszép Ilona évezredek óta változatlanul aranyhajú, tüneményes, ezoterikus jelenség képzeletünkben. Aranyhaja azt a csodálatos fénytestet reprezentálja, mely minket körülölel. Az aranyhaj mindig az emelkedettséget, a tisztaságot jelképezi, s azt a különleges adottságokat, mellyel a gonosz fölé képesek emelkedni e sugárzó, szépséges lények. [[A/A tizenhárom hattyú mese\|A Tizenhárom hattyú mesé]]ben aranyhajú ikrek születnek egy szegény családban. Az aranyhajú ikrek más mesékben is megjelennek, mindig különleges minőségben. Az aranyhaj a lélekfény tükrözője.  

#### Győriné Luca Ágnes Ősiség, tudatfosztás és a darwini származáselmélet...

...című Ősi Gyökér 2004/3. sz. megjelent cikkében írja:  
> Miért nő az ember haja? A szépre áhítozó, a szépre fogékony ember a haját is ápolta, gondozta, s ez serkentőleg hathatott a hajhagymákra. Tudvalévő, hogy a hunok aranyporral hintették be hajukat. Népmeséink aranyhajú lánya olyan gyönyörűséges volt, hogy a Napra lehetett nézni, de őrá nem.  

## Arany szavunk népi imádságainkban

Az Ősi Gyökér hasábjain több ízben helyet kapó Tomory Zsuzsa révén – elsősorban ...

#### Erdélyi Zsuzsanna könyvéből – gyűjtött imák Tomory Zsuzsa Ősmagyar imádságaink 3. rész...

...című az Ősi Gyökér 2021/1. sz. megjelent cikkében is visszaköszönnek. Például:  
> *Tenger fényébe' van egy aranytemplom,  
> Abba van egy aranyasztal Kire Krisztus Urunk fejét lehajtotta... (V.1:359)  
> Kimegyek házam elejibe, Föltekintek magos mennybe, Ott látok egy aranyos kápolnát, Kívül irgalmas, belül kegyelmes... (V.1:592)  
> Tenger közepén van egy kis aranyasztal  
> Azon térgyepel az Atyaisten...* (V.301)  

Lásd még [[A/Az aranyhajú lány mese\|Az aranyhajú lány mesé]]t.  