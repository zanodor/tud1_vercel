---
{"dg-publish":true,"permalink":"/A/Arc/","title":"Arc","tags":["titleandheadingonedontmatch","multipleentries","stitched"],"created":"2025-03-25T21:17","updated":"2025-03-25T21:18"}
---


# Arc 1)

Arsz az Arc helyes elődje, írja Péterfai János Anakharszisz nevének elemzésekor. Arc lehet Orca is, melynek Orr-Száj értelmet ad Péterfai János. A TeSz véleménye is ez.  

Az ember arcát nyilvánvalóan a Nap arcához hasonlították. Jankovics Marcell A Nap könyve című könyvében is írja, a Napnak (mosolygós) arca van, és ha a gyerekek valamit rajzolnak, azon rendszerint rajta van a Nap, arccal.  
Arc tehát lehet a Nap jóságos fényt, meleget ÁRasztó, ARanyos arca. A Napjelkép oroszlán szóban – ahogy a török-perzsa `arslán` (lásd [[O/Oroszlán\|oroszlán]] címet) mutatja – is szerepel arc.  
Mivel a napvallások idején a Nap is lehetett Úr (lásd [[H/Hórusz\|Hórusz]] és más neveket), ezért valóban az Úr (a Nap) arcáról lehet szó. Sőt, az Ar-Sz, Ur-Sz megfelel a régi utóvetéses névelős formának: Az-Úr (arca).  
Ettől még az Orr-Sza(j) is lehet valós eredete, de jegyezzük meg, hogy alant Magyar Adorjánnál megint előjön úr szavunknak más idegen jelentése.  

Másutt:  
> Az pedig köztudott, hogy a Nap egyik legelterjedtebb "ábrázata" éppen egy lobogó haj keretezte emberi (isteni) arc.  
- Jankovics Marcell A Nap könyve című könyvének 142. oldalán bővebben szól a Nap arcáról.

#### Jankovics Marcell írja:

> A maja királyok is elsősorban a Nap nevében kormányoztak. Címük "Nap-arcú Úr" volt. A dinasztikus hatalom jelvényét, a két végén sárkányfejekben végződő "égszalagot" a főnökök derekán [[O/Öv\|öv]]ként láthatjuk viszont, és a Nap, Hold, Vénusz, nappal, éj, ég kép írásjegyeinek sora díszíti.  
- Bakos Attila A Duna Evangéliuma című könyvének 200-201. oldalán az Ar, Ra alapszavakkal való játszadozás után is oda jut, hogy az arc/orca a Napisten arcáról, Rá tükréről van szó.  

Az arc a Napisten arca lehet, az [alábbi](https://youtu.be/t_wCyPF5huk) Szőke István előadás 57:00 perce környékén elmondottak alapján is.  
Ugyanakkor, mivel az arch(er)/[[A/Arc\|arc]] is ilyen alakú szó és a Hold íve is lehet ívre/íjra utaló (lásd [[A/AJ\|AJ]]), az arc lehet a Hold oldalra fordított arca is.  

Ahogy [[A/Art\|art]] címnél is szerepelt:  
Egyértelműnek tűnik, hogy a vizuális művészetek megjelenése az arc megfelelő, élethű ábrázolásához köthető. ([[A/Ábra\|Ábra]] és ábrázat szavaink is hordozzák ezt a kapcsolatot. Karc-olat is kinézhető belőle, H/K-előhangosan, de arc szavunk telitalálatnak vehető.)  
[[O/Oroszlán\|Oroszlán]] címnél is szóltunk az oroszlán ([[L/LÁN\|LÁN]]) arszáról. Mivel a Nap volt (építményben pedig a [[S/Sphinx\|Sphinx]]) az első művészeti alkotás, elképzelhető, hogy nevét is innen kapta [[A/Art\|art]]. (Ár eszközünk kétségtelenül karcolásra/rovásra is alkalmas volt.)  

Legutóbb [[S/Szíriusz\|Szíriusz]] címnél írottak szerint (úr, kutya, isten jelentések átfedésben vannak) az [[U/UR\|UR]] = hegy és akár az arc szavakat is idevéve, [[S/Sphinx\|Sphinx]] lehet valóban a [[S/Szíriusz\|Szíriusz]]. Ráadásul a fej és arc hieroglifa lehet kutya/oroszlán/főember.  

Az idegen nyelvek arc (és száj) jelentésű szavai közül tallózva érdekes dolgokat láthatunk.  
A szakrálisan, spirituálisan is fontos [[S/Száj\|száj]], szájüreg ideája jelenik meg az indiai és szláv nyelvekben arcra vonatkoztatva:  
A rendesen száj, nyílás (és kapubejárat) jelentésű szanszkrit `mukha`, hindi `mukh` egyezik a szanszkrit `mukha`, hindi `mukh`, `mukhaŗā` = arc szóval (az ezzel azonos indonéz `muka` = arc viszont a hawaii `maka` = arc szóval is, de hasonló alakú a  perzsa agyat jelentő `dimágh` és `mukhkh` szó is).  

A hindi `mukhaŗā` = arc lehet [[M/Magor\|Magor]] Napisten/Naporoszlán arca, azaz a "rápróbált" -Ar végződéssel teljes alak, mely nyomán jött volna létre a szanszkrit `mukha` ilyen-olyan jelentéssel (nem közvetlenül a hindiből, hanem a közös eredetükből).  

A szláv szavak közül a macedón `ótvor` = szájüreg szó egyezik a cseh, szlovák `tvář` = arc jelentésű szóval, de ezen szavak [[U/Udvar\|udvar]] szavunkkal (lásd még [[D/Door\|door]]) is. Mindezekből látjuk, hogy a (nyilván [[J/Janus\|Janus]]-szerű napfordulós) arc és a nyílás, ajtó-, kapu- és szájüreget (és bizony akár még másik irányú képzelettársítással vulvát is) jelentő szavak eredete összefügg több nyelvben is. A dolgot annyival is el lehetne intézni, hogy a Péterfai János által elemzett orca is kétértelmű, valamint a magyar pofa is jelent arcot és szájat is, de többről van itt szó.  
A svéd `mun`, norvég `munn` = száj is egyezik a [[M/MUN\|MUN]] címnél taglalt kínai/japán/koreai kaput jelentő szóval.  
Hogy a csuvas `śăvar` = száj kapcsolható lehet ilyen analógiával az indo-iráni nyelvek \*csahar = négy (lásd [[C/CSÁR\|CSÁR]]) jelentésű szavaihoz (mert négy fordulópont illetve kapu van), nem tudni.  

A grúz `saxe` = arc szóban talán a [[S/Ság\|SÁG]]/[[S/Szág\|SZÁG]] = fő/fej jelentésű ősszót kell látni, azaz itt is találni képzelettársítást, de valószínűleg inkább maga [[S/Száj\|száj]] szavunkról van itt is szó (hiszen, ahogy fentebb szerepelt, a szanszkrit `mukha` is jelent arcot, nemcsak nyílást, szájat).  

  

# Arc 2)

Latin-angol ív.  

#### Magyar Adorján írja:  

> Nyelvünk csodálatos okszerűségeit tehát itt is lépten-nyomon látjuk, de ezenkívül még párhuzamokat is találunk: [[O/Öv\|öv]] = kör szavunknak megfelel [[I/Ív\|ív]] szavunk, amely hiszen a karaj-alakú [[I/Íj\|íj]] egyik neve is. Viszont az ör, örű = kör szavunknak meg a latin `arcus`, `arcuatus` szó felel meg, amely szintén egyúttal jelent görbét, ívet és íjat is \[[[Archer\|archer]] = íjász\].  
> Láttuk, hogy a kőrös szócsoportbeli magyar karaj, [[K/Karéj\|karéj]] (besenyő és kabar szócsoport szerint ív) szónak a latinban `arcus` egymássalhangzós kőrös szó felel meg.  
- [[K/Kezdet és vég#^ybz6sf\|Itt]] Fáy Eleknél is megvolt az ív - öv - év hármas egy passzusban.

Másutt írja Magyar Adorján:  
> A medvének is hatalmas karmai vannak és ezenkívül a medve is nagyerejű állat de még inkább ilyen volt a ma kihalt, tudományos nevén "barlangi medvének" (ursus speleus) nevezett, a mainál sokkal nagyobb medvefaj; a medve karmai pedig szintén görbék, amiért is ezeknek lehetett még ar, or alakú egymássalhangzós neve is, amely szóalak kerekséget, kerekdedséget is jelenthetett. És íme: nemcsak hogy az latin-olasz `ursus`-`orso` (urszusz-orszo) = medve, hanem ugyane nyelvekben `arcus`-`arco`, `arcuatus`-`arcuato` = ív, ívelt, hajlott és görbe, sőt az olaszban `artiglio` = karom.  
- Melyhez Magyar hozzátehette volna, hogy az [[O/Öregisten\|Öregisten]], [[M/Motolla\|motolla]], [[D/Dhruva\|Dhruva]] és [[T/Taweret\|Taweret]] címnél is taglalt örök körforgásra utaló szavak. A Medve is azért `arktosz`, mert nemrég a [[S/Sarkcsillag\|Sarkcsillag]] onnan került ki.

#### Padányi Viktor Horaha – Harku – Horka, Notes to the Menes-question...

...című angol nyelvű írását sajnos nem sikerült megtalálni letöltésre. Gyárfás Ágnes Borbola János Az egyiptomi ősmagyar nyelv című könyvének bemutatójában, az Ősi Gyökér 2012/2-4. sz. megjelent cikkében pedig kitér rá:  
> A [[H/Horka\|horka]] méltóságnév eredetét kutatva Padányi Viktor alapján eljutott a folyamközi mintához. `Arku` szó lett elemzésük tárgya és az ékírásból indultak ki.  
- Azért lenne érdekes, mert az [[A/Arkadash\|arkadash]] név előrészében is felfedezhető Arcus = Íj eredetét keresem (az [[A/Árok\|árok]] címnél említett árok jelentésű török `ark` szóval nem tudom mit lehet kezdeni; ha csak azt nem, hogy a Tejút árka ott van, ahol az egymással szemközti Nyilazó csillagképek).
- Ezen rejtélyes `arku` igen érdekes alakú. Hor-Ka ugye a (Nap)Úr Háza vagy Uracska értelmű. De ez kevés az üdvösséghez.

[[A/Árok\|Árok]] név még hasonló; az Tejút-név volt, mely Tejút szintén lehet Ív, illetve annak mentén van két, egymással szembeni Nyilazó.  
Ez lenne a megoldás?  

A megoldás vélhetően megint nem lehetséges lineáris levezetéssel.  
Azt azért jegyezzük meg, hogy az ív a kör alkotója, és a kör szóról tudjuk, hogy előhang nélkül örü/örv is kör értelmű.  


Lásd még [[A/Arch\|arch]] és legutóbb [[A/Archaic\|archaic]] címnél írottakat.  
Lásd még viszont [[A/Arctic\|arctic]].  