---
{"dg-publish":true,"permalink":"/A/April/","title":"April","created":"2025-07-29T22:35","updated":"2025-07-29T22:36"}
---


# April

#### Péterfai János írja:

> Április latin szó ugyan, de az Áp-Ri-Lis lehet a Ház-Forrás-Királya, ami valamiképpen a tavasz forradását jelezhette. A latin nyelv a magyar nyelvből ered, amit sok ezer szóval lehet bizonyítani.  
  

Az április hónapot Mars kedveséről, [[V/Venus\|Venus]]ról nevezték el, Venust ugyanis **Aperire**-nek is hívták. A név a \[közben [[O/Open\|open]] címnél elővett\] latin `aperire` szóból származik, melynek jelentése "megnyitni" – ez valószínűleg utalás az ekkor kinyíló természetre. Ez a hónap a megújhodás ideje. Megérkeznek a fecskék, a vándormadarak. A kis bárányok is vígan ugrándoznak a gyenge, ízes füvet kínáló réten, bár "a pásztorok félnek, mert még akolba szorulhatnak a bárányok a hidegtől". A meteorológusok Tavaszhó-ként tartják számon, a régi székely-magyar naptár szerint Szelek havának nevezik, eleink pedig (az Arvisura szerint) a Báránytor (Rügyezés) hava elnevezést használták áprilisra. A hónap régi magyar (katolikus) neve Szelek hónapja. A Nap a Bika jegyébe lép. A nyugati zodiákus csillagjegyei közül az alábbiak esnek az április hónapba: Kos (március 21. - április 19.) Bika (április 20. - május 20.). Április folyamán a Nap az állatöv csillagképei közül a Halak csillaglépből a Kos csillagképbe lép. Az április minden évben a hét ugyanazon napjával kezdődik, mint az adott év júliusa, szökőévben pedig mint a január. Ebben a hónapban kezdődnek a földeken a tavaszi munkák, sárkányölő Szent György napja ([[A/Április 24\|április 24]].) pedig évszázadok óta a marhák (és egyéb ridegtartásra szoktatott lábasjószágok) szabad legelőre hajtásának az ideje. Április 25. Szent Márk napja a búzaszentelés hagyományát őrzi – keresztény szokás szerint vagy ezen a napon, vagy az ehhez közeli vasárnapon búzaszentelő körmenetet tartanak. Bár a népnyelv búzaszentelésről beszél, mindenféle vetést, fákat és szőlőket is szokás ilyenkor megáldani.  

#### Supka Géza Kalandozás a kalendáriumban...

...című könyvében írja:  
> Ha a márciust Romulus atyjának, [[M/Mars\|Mars]]nak szentelték, csak méltányos volt, ha a rákövetkező hónapot Mars kedvesének, Venus-istenasszonynak dedikálták, annál is inkább, mert hiszen a naptárt reformáló Julius Caesar a maga családjának ősanyját tisztelte ebben az istenasszonyban. Márpedig Venus mellékneve "aprilis" volt. Ez a szó az `aperire`, "megnyitni" (~~tulajdonképpen ad-parire~~) igéből ered. Venusszal kapcsolatban eredetileg a szülési aktusra vonatkozott ez a "megnyitás". Mint naptári fogalmat aztán úgy magyarázták, hogy ezen a napon hivatalba lépett konzulok, akikről tehát magát az illető esztendőt elnevezték, hivatalosan "megnyitották" hivatalba lépésük napján, "Aperilis" vagy "Aprilis" elsején az esztendőt.  
> Hogy a szülést előmozdító s a tavasz újraszületését jelképező Venus asszonynapjából, az április elsejéből, hogyan lett a Bolondok napja, arra nézve igen sok megfejtési kísérlet van.  
  

#### Jankovics Marcell Jelkép-kalendárium...

...című könyvében érdekesebb adatok szerepelnek:  
> A hagyomány szerint e hónapnak is Romulus adott nevet, isteni anyjának, Venusnak etruszk neve után (**Apru**, l. görög [[A/Aphrodité\|Aphrodité]]). Terentius Varro, római tudós a név eredetét népies etimologizálással az `aperire` "kinyílni, feltörni" igére vezeti vissza, mondván, most nyiladozik a természet, most töri fel az eke a talajt.  
- Egyébként hivatalosan nem is nyílik, hanem felfed, leleplez, feltár jelentésekkel mutatják be ezt a szót, de értjük: a megnyilvánul lesz a közös logikai láncszem, amelyből aztán a nyílik jelentés jön.
- Az kétségtelennek tűnik, hogy az április melléknévi alaknak tűnik, így nem ez bontandó fel, hanem inkább már az Apru név. Azaz Vénusznak kellett legyen egy másik neve is korábban, melyről április a nevét kapta. A görög `aphrosz` = hab szó, mely [[A/Aphrodité\|Aphrodité]] nevével kapcsolatosan előjön, már ismét egy utólag hozzákapcsolt jelentés lehet (bár [[H/Hab\|hab]] szavunk hehezet nélkül éppen hogy kiadja; lásd [[A/Apró\|apró]]).

A [[T/Tavaszi évkezdés\|tavaszi évkezdés]] nemcsak az április elnevezés aperire igével való kapcsolatán keresztül látható, hanem a Wiktionary oldalon teljesen fals eredeztetéssel megoldott francia `après` = után értelme is az új év kezdésére (illetve a másik félévre) kell utaljon. ([[A/After\|After]] nem egészen ilyen szóalak és germán eredetű. Ott is évköri összefüggéseket tárgyaltunk.)  

Az sem elképzelhetetlen, hogy a [[V/Verő\|verő]] címnél taglalt tavaszt és nyarat jelentő szavak esetleges eredete, a fordul/[[F/Forog\|forog]] szavaink for- gyökéből származó `vertere` fogalmára megyünk vissza (mivel [[T/Tavaszi évkezdés\|tavaszi évkezdés]]ről volt szó) és a keresett szó egy a- előhangot kapott, de talán ez túlbonyolított lenne.  

Lásd még sorrendiségről [[L/Latin hónapok\|latin hónapok]].  