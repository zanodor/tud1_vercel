---
{"dg-publish":true,"permalink":"/D/Daha/","title":"Daha","created":"2024-02-13T14:15","updated":"2024-10-25T16:54"}
---


# Daha

A dahákról, akik a Kaszpi-tenger azon keleti részén laktak, mely később a pártusok hazája is lett, a történészek szerint, már esett szó [[D/Dák\|dák]] címnél. Ott a hivatalos fojtogató és farkas jelentések mellett Péterfai János elemzése is szerepelt.  

#### Götz László Keleten kél a Nap...

...című könyvében írja:
> A Kr. e. 3. század eseményeiről szólva, a közel egykorú kútfők – Strabon, Justinus (mindkettő a Kr. e/1. század fordulója után író, hellén-pártus származású artemitai Apollodoros nyomán) – [[K/Khoraszán\|Choraszán]]tól északra, a Káspi-tó keleti partja és az Aral-tó között a szkita "dahá”-kat, ezekkel szoros összefüggésben az "aparnoi” vagy "parnoi" törzscsoportot, majd az utóbbiak mellett a "sparnoi" népet említik (Altheim-Stiehl: id. m.). Az "aparnoi" törzsek a dahák közül váltak ki, ezek a tulajdonképpeni pártusok. Az Aral-tótól keletre pedig az ugyancsak szkita "[[S/Szaka\|szaka]]” törzsek laktak.  

Mint kiderül, a Biblia Számok könyve 26.35-ben is említik, t-előhangosan:  
> Ezek Efraim fiai nemzetségeik szerint: Sutelachtól a sutelachiták nemzetsége, Bechertől a becheriták nemzetsége, Tachantól a tachaniták nemzetsége.  

Erre magamtól nem jöttem volna rá, hanem egy pártusokkal, szaka-szkítákkal foglalkozó [indiai illető](https://www.quora.com/profile/Raja-Kumar-2660) által ajánlott, Parthia, the Forgotten Ancient Superpower című könyv írója, Steve Collins nevű szerző mutat rá, hogy a tahaniták a dahaniták. Lásd [írását](http://ourfathersfestival.net/yahoo_site_admin/docs/Steve_Collins_PP.61194820.pdf).  
- Ezen tahan viszont már a [[T/Tehén\|tehén]] névvel is megfeleltethető.

#### Zajti Ferenc Zsidó volt-e Jézus...

...című könyvében még kínai adatot (hasonló nevet) is megad:  
> A transkaspi területen, a már említett régi daitya-központban, de az egész [[O/Oxus\|Oxus]]-Yaxartes folyamközön a legrégibb idők óta jelentős szerepet játszó dák, danu, daha, szanszkrit kiejtésben dana, kínaiul **tahia** nép szkíta (turáni) törzseket jelölt mindig.  

Banglades fővárosának, Dhakának neve is egyezik vele.  

Itt még csak...

#### Jankovics Marcell A Nap könyve...  

...című könyvének értelmezési kísérlete álljon a [[F/Firdauszi\|Firdauszi]] [[S/Shahnameh\|Shahnameh]] címet viselő könyvében szereplő Dahák sárkánykirály 1000 éves rémuralmáról szólva (jelképesen értve ezt a sötét korszakot majd Feridun király oszlatja el):  
> Nem deríthető ki minden esetben, hogy a Dahákhoz hasonló sárkányok uralma éjszakát, telet vagy napfogyatkozást jelképezett-e mitikus nagyításban, de az biztos, hogy uralmuk ideje, vagyis amikor az égen "pótnap" világít, a "fekete Nap" időszaka. Ezért a "fekete Nap"-ot megszemélyesítő isten is ördögi vonásokat vesz fel.  