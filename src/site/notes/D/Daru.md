---
{"dg-publish":true,"permalink":"/D/Daru/","title":"Daru","created":"2024-12-18T11:51","updated":"2024-12-18T11:51"}
---


# Daru

A daru mocsaras területeken élő gázlómadár; a [[T/Tejútanya\|Tejútanya]] egyik fontos állatalakja. A név elemzéséről már szó esett [[D/DAR\|DAR]] címnél (mely DAR a [[D/Darál\|darál]] igénk eleme is). Bekerült a [[D/Deer\|deer]] címnél álló életkör-diagramba is, és mint az alábbiakban látjuk, ez igen jó ötletnek minősült.  

#### Magyar Adorján Ősműveltség...  

...című könyvében szól az egy lábon álló kakas daru előképéről:  
> Míg nálunk, még ilyen más alakú is, "szélkakas"-nak neveztetik. Világos, hogy csakis ősrégi hagyományból, mert összefüggésben van az ősi "kakaslábon forgó vár"-ral és mert függőleges egy tengelyen áll, úgy ahogy a kakasok sokszor egy lábon álldogálni szoktak.  
> \[...\]  
> De írtam arról is, hogy a már a földszín fölé épült nagyobb kunyhók, kupolaszerű lakások között voltak olyanok is amelyek közepén erős **tart**óoszlop állott, ami azonosul a régi, forogni képes szélmalmok lecsonkított ágú de helyén hagyott, tehát gyökereivel a földben szilárdan álló fa[[T/Törzs\|törzs]]ével, amelyre az ilyen szélmalmok, mint óriási kakaslábra, épültek, de ahogy régen – amint föntebb ezt is láttuk – királyi, helyesebben: királynői, paloták is épültek volt, és amelyek tehát szintén foroghatóak is voltak. Láttuk, hogy őseink költői képzelete miként hozta ezt kapcsolatba a forogni látszó égbolttal, a "Tündérasszony Palotájá"-val ([[T/Tündér Ilona\|Tündér Iloná]]éval) és az ezt tartó ég-oszloppal és ennek férfialakbani megszemélyesítésével vagyis a görögöknél Atlasszal s az egyiptomi aknát, a fönti ábrázolat szerint, Szettel \[lásd képet [[N/Nut\|Nut]]\]. Valamint láttuk hogy miként függ aztán mindez össze a finn Kalevala regebeli [[S/Szampó\|Szampó]] malmával, valamint e szampo s az olasz `zampa` (campa) = láb szóval[^1]; mind amely szavak őseredetét azonban a mi [[C/Comb\|comb]] szavunk képezte, amely utóbbit mai irodalmi nyelvünk tévesen alkalmazza alább térden fölüli részére, holott népünk ezt ma is, ahogy ezt Erdélyben magam is számtalanszor hallottam, csakis a láb térden alóli részére, vagyis a lábszárra alkalmazza.  
> Solymossy Sándor az "Ethnographia" folyóirat 1929. évfolyamában megjelent "Magyar ősvallási elemek népmeséinkben" című cikkében rendkívül becses adatokat is hoz föl, \[...\] de a finn Szampo malomra nem is gondol, még kevésbé comb szavunkra, holott a 141. oldalon ő maga is fölhozza, hogy a mongoloknál is egy "Joro nevű vitéznek a kegyelemért könyörgő láma-pap különféle ajándékot ajánl föl, többek között egy aranyhegyet, amelynek tetején aranymalom magától forog". Ami szerint tehát a mongoloknál is fölcsillan még úgy a malom, mint ennek forgó volta emlékezete is, ugyanúgy mint ahogy a finnek Szampojáról is megmondva, hogy ez; malom, habár itt viszont ennek tengelyen forgó volta ment feledésbe.  
> Továbbá fölismeri Solymossy, hogy népünk mesemondóinál az, hogy a forgó vár, avagy palota lába csak azért mondatik néha veréb-, néha szarka-, pulyka- stb. lábon forgónak is, mert a mesemondók "eredetiség-hajhászásból" a hagyományos formákon önkényes változtatásokat szoktak elkövetni (137. oldal). Mégis ő itt – igen nagy tévedéseként – éppen a kakaslábat tartja szintén nem eredetinek, tehát a többi közül "kikapcsolandó"-nak; természetesen azon megokolással, hogy az ázsiai nomádok tyúkot, kakast nem tartanak! Pedig hiszen, néprajztudósként, ő is igen jól tudja s erről említést is tesz, miszerint a többszörösen és más-más helyen is előforduló meseindíték rendesen ősrégi, és holott ő maga is fölhozza, hogy az oroszoknál is a boszorkány kunyhója mindig kakaslábon áll és forog ("na kurjacséi noskié." 140. oldal). A 146. oldalon többek között ezeket írja: "Itt (Szibériában) ma is felállítják a tetőtartó fát, amelynek felső oldal ágai tartják a tetőt, sudara pedig kimagaslik a nyílás fölé a szabadba (Radloff nyomán, Síbiríen., II. 7). "Egylábú bálványsátort emlegetnek az ugor énekek". (Munkácsi nyomán.) Alább: "E feldúcoló fa nagyobb sátoroknál elkerülhetetlen volt még Marco Polo idejében (1270 év körül); szerinte Dzsagatáj, aki Szamarkandban kereszténnyé lett, olyan templomot építtetett, amelynek tetőzete egy középoszlopon nyugodott" Alább: "A samán réülését megelőzően a bűvölősátorba kisebb élőnyírfát állít, aminek alul gyökércsonkjait meghagyja és mint talapzatra, állítja a sátor közepén; a fa sudara fönt túlemelkedik a tetőnyiláson. A dúcfába ezután lépcsős rovátkákat vág éspedig hetet, a hét égi réteg miatt, ahová önkívületében lelkének föl kell szállania. A samán gyakran valósággal föl kúszik e lépcsőfokokon a sátor tetejére, folyton énekelve hogy mit lát az égi rétegekben és végül a tetőn túlnyúló nyirfasudárig magát fölhúzva, félteste kiemelkedik a sátor fölé s úgy járul képzeletbe a főisten: Bai Ülgön trónja elé. Mozdulatai jelezik, hogy az égközépi nyíláson túljutott és most az istenek túlvilági birodalmában van." (Szintén Radloff: "Aus Siberien" nyomán.) Ismeretes: hogy különböző népeknél készülnek ilyen kezdetleges létrák, egyszerű gerendából, amilyenen a fölmászás éppen csakhogy valamivel könnyebb mint sima gerendán. Ennek régi magyar neve nem is létra, lajtorja volt hanem hágcsó. Solymossy igen helyesen hasonlítja ez elmondottakat össze népmeséink égígérő fájával, amelyre nálunk a mesehős kapaszkodik föl és amely fölmászása igen sokáig tart, míg végre vagy a fa gyümölcsét éri el vagy pedig fölérkezik az Égbe, itt többnyire Tündér Ilona palotájába. De nem említi Solymossy, vagy nem is veszi észre, hogy ezen indíték azonosul azzal hogy ugor rokonnépeinknél a Napisten aranysas avagy aranyvadlúd képében száll föl [[N/Numi Tórem\|Numi Tórem]] atya főistenhez, hogy ennek tanácsait, tanítását kikérje, meghallgassa. Hogy más változat szerint (lássad: Kandra Kabos: "Magyar mythología.") a Napisten vörös evet, azaz mókus, képében kapaszkodik ezüst hágcsón föl Numi Torem égi hajlékába de szintén hosszú mászás után, igen fáradottan érkezik csak oda. Amely utóbbi eme regeváltozat tehát úgy a mi mesehősünk fölmászásához mint a sámánéhoz is közelebb álló és szerintem a két változat közötti különbség oka az, hogy a fölrepülésnél olyan ősi kupolaszerű lak képe vetítődött költőileg ki a mindenségbe, amelynek nem volt közepén tartó oszlop, a fölmászásnál pedig olyané amelynek ilyen oszlopa volt.  
> ![assets/Daru_image1.png|invert_dark](/img/user/D/assets/Daru_image1.png)  
> A 150. oldalon Sirelius nyomán még azt is írta Sebestyén hogy olyan sátorbeli sámán-nyírfák is voltak amelyek lent "madárlábnak voltak kifaragva, szétterpesztett ujjakkal." Ez elmondottakon kívül a 149. és 152. oldalon pedig egész sor szóban levő olyan "világoszlop" fényképfölvételét mutatja be (Vasziljev-Holmberg és Jockelson-Nioradze nyomán), amelyeken fönt madáralak van, a törzsbe fúrt lukakba pedig létra-fokok illesztvék, úgyhogy egyrészt az elmondottak alapján és a fényképábrázolatokat összegezve, ezen Sebestyén által is [[V/Világoszlop\|világoszlop]]nak \[vö. jakut sámánfa [[T/Turu\|turu]], mely neve is érdekes ide\] nevezett alkotmányt ilyenre kell rekonstruálnunk, fönt a mindegyiken meglévő madáralakkal. (A létrafokok így csak három fölvételen láthatók). A dolgot tehát úgy képzelhetjük, hogy a madáralak a Napistent jelképezi, aki Aranymadárrá változott, és akit itt a samán, azaz a táltos helyettesit. Végeredményben pedig mi más ez mint az általam föntebb már tárgyalt féllábon álló kakas (vadlúd, daru)? A 150. oldalon Sebestyén is ezeket írja: "fönt a jellegzetes madárral, amelynek mintha lenyúló lába lenne maga a pózna."  
> **Szövegében viszont a kakason kívül, szintén előfordulóként többször említ kacsát, darvat, ritkán előfordulóként hattyat, leggyakrabban ludat. Mi azonban megjegyezhetjük, hogy habár a féllábon állás a vízimadaraknak is szokása, csakhogy a lúdnak, kacsának ujjai között úszóhártyája is lévén, ezek lába a fa szétterpeszkedő gyökereihez kevésbé hasonlít mint éppen a kakasé. Egészen másképpen áll azonban a dolog a daruval. E hosszú lábú mocsári gázlómadárnak úszóhártyája nincsen, egy lábon állani szintén szokott és így, hosszú lábával a szóban levő világfára nagyon is emlékeztet.** Úgyhogy föltételezhető miszerint a darukakas a kifejezetten háziállat tyúk-kakast megelőzte, más szóval, hogy itt a mai közönséges kakas csak utóbb került a daru-kakas helyébe. (Láttuk ugyan is, hogy az Eget tartani képzelt oszlop: hímség). Tény egyébként, hogy a daru igen könnyen meg is szelídíthető s hogy édesvízi halászok, nálunk a mocsárvilágban élő egykori pákászok, nagyon szerettek egy-két megszelídített darvat tartani, többnyire kicsi korából fölneveltet. E madár, már természete szerint is jóindulatú lévén, a vele szeretettel bánó embernek valósággal kedves barátjává válik, annál is inkább, hogy föltűnően értelmes állat is (Lássad: Brehm: "Tierleben"). Igen valószinű tehát hogy így megszelídített darvakat elődeink már ősrégi időkben is tartottak; sokkal előbb mint tyúkot, kakast.  
> Az Aranyos nevű folyócska mellett áll a Torda nevű helység. E név már magában is a Trója vára nevére emlékeztet. Az asszír nyelvben `dur` = város. E szót a kerekséget és forgást is jelentő őstörök tor, tur szóból származtattam, úgyhogy itt is a mesebeli forgó várrali kapcsolatot vehetünk észre. E Torda helységünk közelében, szintén az Aranyos mellett van egy hegy amelyen ősrégi vár romai láthatók, amelyet a nép Tündérhegynek, a romot Tündérvárnak nevezi. Ám bennünket az ugyanúgy Tündér Ilona regebeli forgó várára emlékeztet, mint ahogy a görög rege Trója, azaz Torda, Torja, vára ostroma is Helenáért azaz Ilonáért, Elonáért, történik. Láttuk, hogy Trója másik neve: Ilion, az egyiptomiaknál Ilona; viszont a finneknél a Tündérország neve Turja.  

Megjegyzések:  
A [[L/LÁB\|láb]]nak oszlop és így fallikus értelme is van, de mivel itt Tejútfáról is van szó és a Tejút a Tejútistennő, kinek egyik elsődleges feladata a Nap megszülése, kinek így méhe is kell legyen, mi már átvezet a [[M/Maze\|maze]] és [[L/Labyrinth\|labyrinth]] címnél írottakhoz.  

Jankovics Marcell A fa mitológiája és Jelkép-kalendárium című könyveiben is említi a [[R/Ruta\|ruta]]fát, mint [[V/Világfa\|világfa]]-jelképet, melyhez igen hasonló, képzésére, jelentésére nézve is [[R/Rúd\|rúd]] szavunk, mely a TUR/DUR megfordítása is, nem mellékesen.  
Ha már [[T/TUR\|TUR]], ezen címnél is szerepelt a szibériai jakut sámánfa (világfa) neve, [[T/Turu\|turu]]. Neve is elárulja, hogy (a világfa) forog.  
A daru idegennyelvű szavai, a perzsa `dornâ`, török `turna`, tatár `torna`, norvég-dán `trane` szavak mind forgásra (torna) és vontatásra (lásd [[T/Train\|train]]) utalóak.  

Magyar Adorján egyéb idevonatkozó írását lásd [[V/Vált\|vált]], [[W/World\|world]] és [[F/Forgó várak másképpen\|forgó várak másképpen]]. [[V/Világ\|Világ]] címnél Magyar Adorján Kérdések című írásában levő hasonló anyaga szerepelt.  
Robert Graves The White Goddess című könyvében írja, a walesi [[C/Caer Sidi\|Caer Sidi]] = Változó/Forgó vár, de nem veszi észre, hogy az utótag egyezik az ír tündérdombot és tündért jelentő szóval (lásd [[S/Sidhe\|sidhe]]). Szó volt Graves ideáiról [[C/Corona Borealis\|Corona Borealis]] címnél is.  

[[V/Vad\|Vad]] és [[V/Vád\|vád]] szavaknál volt szó a vizes/gázló madarakról, melyekben közös, hogy mind a Tejútanya madár-állatalakjai.  
És hogy mennyire [[M/Magyar\|Magyar]] istennő állatalakjáról van szó, bizonyítja a román nyelv, melyben `macara` = daru, mely ma már ugyan csak az eszköz neve (\[a szintén forgatásra utaló, [[K/Kukor\|kukor]] címnél említett\] `cocor` a madáré), de a névalak mutatja, hogy eredetileg a [[M/Madár\|madár]] (= [[M/Magyar\|magyar]]) neve volt.  

Ha már macara. Lehetett-e daru eredetileg "a" [[M/Madár\|madár]] (Magyar istennő madáralakja) és eredetileg Ma-Daru, melyből a Daru forma maradt meg? Azért is jogos a kérdés, mert a román neve a darunak (már utóbb nem az állatnak, hanem a szerkezetnek) is [[M/Magyar\|magyar]] alakú: `macara`.  

[[C/Crane\|Crane]] és [[T/Throne\|throne]] címnél láttuk a K-R-N és T-R-N vázú darut jelentő szavakat. Érdekes, hogy a szuahéli `korongo`, a kenyai bantu luhya nyelvű `ekolongo` hasonlóak a nyilván nem arab terjesztésű, perzsában is meglévő `kolang` névvel (a perzsa másik szava `dornâ` darura, míg az arab nyelvben \[a [[K/Kör\|kör]] szavunkat bíró\] `qurnuk` = daru). Nyilván ezekben nem a korong értelmet keresem, de mindenképpen a keringést.  
Az albán `kurrillë` = darumadár azonos a [[K/Király\|király]] és [[T/Turul\|Turul]] címnél is említett szingaléz `kurullā` = madár szóval, (a román szó mellett) mutatván, hogy fontos mitológiai szerepe volt.  

Pesti István jól feszegeti a dolgokat:  
> Sudár doktor még nem ismeri a [[T/Turul\|Turul]] madár nevének eredetét. Többek között neki írnám, hogy a daru madár (dar = kapu) a kapu őrzője, mert nagyon éber állat (lásd erről lejjebb).  
> A kapu "dar dur, tur" stb. számos nyelvben.  
> Hungarian: daru. Romanian: macara. Yoruba: Kireni. Indonesian: derek. Chinese Traditional: qizhóngji. Japanese: tsuru.  
> A milleniumnak nevezett évfordulókor az országhatár (marg) kapuinál állítottak fel madárszobrot mintegy [[H/Határ\|határ]]jelet (a határokat nálunk a [[T/Turul\|Turul]] madár őrizte). Tajik, Uzbek: "darvoza = kapu". Marg = madár. Mark = jel. Turul. Tur > Door. Old English duru ("door > daru").  
> Hungarian: ajtó. Albanian: derë. Danish: dör. German: Tür. Irish: doras. Russian: dver. Welsh: drws. Chinese Traditional: mén. Tajik: dari. Turkish: kapi. Sesotho: monyako. Malagasy: varavarana.  
> Martine Robbeets: Polivanov 1924, 146: Kyo, curú 'crane' < \*turú pJ \*turum 'crane' Votják: turi = daru.  
> OTk. turanja, MK turna, Tk. turna, Tat. torna, Az. durna, Kirg. Turuna. pTk. durunja 'crane', pA. túru.  
- Zentai Ákos Történelemírásunk Akhilleusz-sarka című cikkében is előkerül a [[T/Turul\|Turul]] daru névvel való hasonlítása.

A Szimbólumtár adatsora:  
> A daru mocsaras területeken élő gázlómadár. • Az antikvitásban a tavasz és az életöröm szimbóluma. Gyakran utánozták a darvak >kör alakú násztáncát a beavatási rítusokban, utalva ezzel az élet és a halál kapcsolatára, körforgására (>tánc). • Kínában Sou-hszing, a halhatatlanság istenének hátasa, a hosszú élet jelképe (>tao). Utalt a megelégedett öregkorra, a fiúi kegyességre, a remeteségre. A fején látható piros tollak révén a tûz és a Nap madarának tekintették. • Egy legenda szerint a darvak minden éjszaka királyuk köré gyûlnek, majd őrt választanak a pihenő idejére. Az őr fél lábon áll, és követ tart a csőrében, hogy el ne aludjon. (Ha ugyanis elalszik, a kő kiesik a csőréből, ő pedig felébred a koppanásra.) Így válhatott a daru az egyházatyáknál és a bestiáriumokban az éberség, a hûség és a szerzetesi élet rendjének megtestesítőjévé.  

#### Jankovics Marcell A Nap könyve...

...című könyvének adatai [[N/Napmadár\|Napmadár]] címnél is szerepeltek:  
> Rendszertanilag nem rokona a fenti kettőnek ([[L/Lúd\|lúd]] és [[H/Hattyú\|hattyú]]), mégis olykor a helyüket foglalja el. A manysik Tejúton járó napistenének egyik ritkábban használt neve "Darucomb-hótalpbőr" (az a bőr, amit a hótalp befedésére használtak). A daru jellegzetes hangjából, röptéből jósoltak – [[H/Hermész\|Hermész]] a röpképükből alkotja meg az ábécé betűit, az írást viszont végső soron a Naptól kapott ajándéknak tartották. A kiáltó daru az éberség jelképe, mint a kakas vagy a lúd. (A hagyomány szerint azért tartottak ládákat a római Capitoliumon, hogy riasszák az őrséget, ha éjjel a fellegvárra támadna ellenség.) Apollónnak daru jelezte, hogy marháit a csecsemő Hermész ellopta.  
> A rituális tánc, melyet a 7 athéni ifjú lejtett, mielőtt be kellett menniük a labirintusba, áldozatul a Minotaurusznak, a darvak násztáncát utánozta, és a planéták mozgását jelképezte. Déloszi darutáncnak nevezték, mert az ottani holdistennő (Artemisz) tiszteletére koreografálta Thészeusz naphérosz.  
> Kínában a daru a jang, a fényprincipium madara, a hosszú élet, a halhatatlanság szimbóluma. A taoisták azt mondják az elhunytról, hogy "daruvá vált". Egy selyem sírzászlón (Kr. e. 2. sz.), amit azért tettek a halott mellé, hogy a lelket a túlvilágra irányítsa, a Nap és a Hold képe között darvak táncolnak a mennyei napkapuban álló lélek körül (65. rajz). A kínai 10 Nap anyjának, Hszi-Ho istennőnek a nevében ott a daru (ho).  
- [[K/Kacsa\|Kacsa]] címnél volt szó még kacsalábon forgó várról/palotáról.

#### Czeglédi Katalin A földrajzi nevek és a magyar őstörténet az Iszter folyó kapcsán...

...című az Ősi Gyökér 2016/3. sz. megjelent cikkében érdekesen írja (azzal is, hogy a darut is említi):  
> A magyar [[E/Eszterág\|eszterág]] (eszter + ág) a gólya vagy a daru neve onnan van, hogy a madár két vékony hosszú lába megfordított V-alakú elágazáshoz hasonló.  
- Ehhez tegyük hozzá, hogy a szintén az ő adataként hozott orosz `osztrov` = sziget is ugyanerre az elágazásra utal és szinte azonos alakú vele.

## Ausztráliai daruk törzs

Biz. Gozaimasu nevű ausztrál kutatótól (aki a 2016-ban elhalálozott, [[M/Magyar nyelv és nyelvcsaládok#Ausztráliai magyar nyelv\|ausztráliai magyar nyelv]] cím/alcímnél említett [[F/Flink Attila\|Flink Attilá]]t tanítójának és mentorának tartotta) való [ezen](https://www.youtube.com/watch?v=FamukDMy0BM) videójában a magyar nyelvről (is) beszél és 45:30-nél, miután a brisbane-i Bak törzs Capricornus irányával összefüggésbe hozataláról beszélt, szót ejt a Daru csillagképpel összefüggésbe hozható Daruk törzsről, akik abban az irányban éltek (Sydney). Ezt Flink tanította neki, aki bennszülöttekkel beszélt és a magyar nyelvi összefüggéseket hámozta ki. Kérdés mennyire jól. Nyilván minél több információd van, annál könnyebben áll össze minden.  
Utána a Nyúl csillagkép kerül szóba.  

Közben [[D/Dingo\|dingo]] címnél is előjött a (a ma már kihalt) dharuk/darug törzs nyelve.  

## Lábjegyzetek

[^1]: Lábjegyzet:  
**Magyar Adorján** másutt is írja ([[J/Jump\|jump]] címnél is szerepelt):  
Olaszul `zompare`, `zompo` = ugrani, ugrás (compáre, compo), de a szanszkritban is `dzsamp` = ugrás. Márpedig hiszen lábainkkal ugrunk, amiért is az olaszban `gamba` = láb, de az indiai lota-maga nyelvben is `csompo` = láb.  