---
{"dg-publish":true,"permalink":"/D/Dél/","title":"Dél","tags":["Englishtexttranslated","containstransclusions","containscallouts"],"created":"2026-03-01T20:10","updated":"2026-03-01T20:11"}
---


# Dél

#### Kiss Dénes írja:

> Ez is olyan szó, amely újra csak kitűnően és látványosan bizonyítja, hogy **az ősi megfigyeléseknek** – számtani, mértani és egyéb – milyen **meghatározó jelentősége volt** a nyelv alakulásában, a közlésben, az ismeretek összefogásában s végül, de nem utolsó sorban a tájékozódás elősegítésében.  
> Őseink megfigyelték például, hogy a vándormadarak vonulása nagyjából és lényegét tekintve észak-déli irányú. De a legfontosabb szempont – és ezt minden fennhéjázás nélkül mondhatjuk –, hogy **a mi nyelvünk a földgömbön az északi féltekén alakult ki**. Ezt maga a nyelv, s éppen a `dél` szavunk bizonyítja. Mit tudunk megállapítani erről a szóról? Égtájat és időpontot jelent, és ezek a jelentések igen szorosan összefüggnek. Mert az északi féltekén, **déli tizenkét órakor, bárhol legyünk, Ázsiában vagy Amerikában, a nap tőlünk pontosan déli irányban található**!  
> **Ha pedig közelítünk az Egyenlítő felé, a fejünk fölé kerül.** Vagyis délben így delel a Nap a delelőn. Azt is mondjuk: "Élete delén", "Túl vagyunk életünk delén", "A delelő felé tartunk"... Így tehát a szó magasságot is jelent az időponttal és az égtájjal együtt: delel. Természetesen a Nap. S noha a nyelvészek másként magyarázzák, a `deli`, `délceg`, `daliás` stb. szavaink inkább ehhez a zárt jelentéstartalmi körhöz tartoznak, mint a jövevényszavak csoportjához. Amikor a Nap delel, akkor van pályája legmagasabb pontján; a magas, erős, dalia, deli, délceg férfi is élete csúcspontján van. Az északi féltekén tehát a déli irány és a Nap iránya egybeesik. Nyelvünk réges-régen beépítette magába e megfigyeléseket, s e logikus összefüggéseknek a figyelembevételével – mintegy **a nyelv tudatalattijában** – alkotta meg ezeket a szavakat.  

> [!note] &nbsp;
> A magyar 'dél' elnevezés azon a tényen alapul, hogy a Nap a nyári napfordulókor az északi féltekén – ahogy Magyarországon is – a déli égtáj felé eső legmagasabb ponton delel.  

[Ezen](https://qr.ae/pNKBef) Quora oldalon Szabó Dávid összefoglalja:  
> Hungarian words for the points of the compass are directly derived from the position of the Sun during the day in the northern hemisphere:  
> North = észak (from "éj(szaka)", 'night'), as the Sun never shines from the North  
> South = dél ('noon'), as the Sun shines from the South at noon  
> East = kelet ('rise'), as the Sun rises in the East  
> West = nyugat ('set'), as the Sun sets in the West  
> —  
> Az égtájak magyar nevei közvetlenül a Napnak az északi féltekén elfoglalt nappali helyzetéből származnak:  
> Észak = észak (az "éj(szaka)" szóból), mivel az északról sosem süt a Nap  
> Dél = dél (a "dél (12:00)" szóból), mivel délben a Nap délről süt  
> Kelet = kelet (a "kel" szóból), mivel a Nap keleten kel fel  
> Nyugat = nyugat (a "nyugszik" szóból), mivel a Nap nyugaton nyugszik le

> [!check] &nbsp;
> Más nyelvekben is kimutatható a dél = dél azonosság.  
- [[N/Nimrud#Nimrud Afganisztánban – Nimrud délen\|Nimrud Afganisztánban – Nimrud délen]] helyen láttuk a pártus eredetű közép-perzsa `nymrwc` szót, dél ("midday") és dél ("south") jelentéssel.

Reggel, napkeltekor a Nap keleti irányban kel fel.  
Délben, amikor a Nap égi pályája legmagasabb pontján van, árnyékunk az északi irányba mutat. Ezzel ellentétes irány a dél.  

Baktay Ervin [[C/Culminate\|culminate]] címnél is szereplő adatsora is idetehető:  

<div class="transclusion internal-embed is-loaded"><a class="markdown-embed-link" href="/C/Culminate/#dxqvbo" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



> A Nap, a Hold, a bolygók, az állócsillagok, vagy valamely meghatározott égi pont átvonulásának különösen feltűnő helyzetei vannak, a Föld adott pontjához, az észlelőhelyhez viszonyítva. Ilyenek: 1. az illető égitest vagy pont felkelése (aszcenziója), amikor keleten a láthatár fölé emelkedik; 2. tetőzése (kulminációja), amikor átvonuló kőrútján eléri a legmagasabb pontot az észlelőhely fölött; 3. lenyugvása (deszcenziója, amikor nyugaton a láthatár alá merül. A Nap tetőzését valamely földi pont fölött delelésnek nevezzük; az illető ponton ekkor van délidő.  
> Csillagászati művekben gyakran használják a "delelés" szót a többi égitesttel vagy égi pontokkal kapcsolatban is. De a "dél, delelés" fogalma a köznyelvben annyira összeforrt a Nappal, hogy helyesebb a kulminációt a "tetőzés" szóval kifejezni. 

</div></div>


Dél szót Dudás Rudolf a [[D/De\|De]] alapszóból(?), (UD)-DÉ-IL tagokra bontással fejti meg: a felemelkedett Nap jelentéssel, ahonnan az [[U/UD\|UD]] = Nap előhangja kikopott, és [[I/IL\|IL]] = magas értelműnek vett.  

Magyar Adorján `dél`, `deli` szavainkat fény, fényes jelentéssel veszi.  
S az, hogy a parányi Delos nevű szigeten született [Artemisz](Artemisz) és [Apolló](Apolló) is, minek tulajdonítható?  
`Dél` szavunkból eredhet a görög (Délosz – más nevén Ortügia – szigetén kívül) `délosz` = világos, `délasz` = fény, fénylik és vélhetően (akár közvetlenül, akár körúton) az albán `diell` = Nap is. Nem elképzelhetetlen, hogy a [yellow](Yellow) = sárga szó pedig d > gy > j változással került a germán nyelvbe.

- Nagyjából igaza van mindkettőjüknek. [[E/ÉL\|ÉL]] előhangos változata dél.

#### Götz László Keleten kél a Nap...  

...című könyvének 631. oldalától az ún. "csuvasos jellegű"-nek kikiáltott török jövevényszavaink szumér megfeleléseit mutatja be (először mindig a TeSz etimológiáit közli):
> dél (Mittag, Süden): csuvasos jellegű ótörök jövevényszó; vö. kirg. `tüš` "dél mint napszak és mint világtáj”; vö. még mong. `düli` "uaz”. A mai csuvasban nincs meg.  
> Szumér `dal` = "Flamme, Hitze, überreich an Glut" (láng, hőség, rekkenő forróság); összetételben: `dal-ba-na` = "Mitte" (közép).  
- Itt nem emeli ki külön Götz, hogy a kirgiz szó [[T/Tűz\|tűz]] szavunkkal azonos (oda is betéve).

Götz könyve 154. oldalán mutatott még be szumér és magyar párokat: szumér `DAL` = láng, forróság, parázsban gazdag; `DILIM` = kályha, kemence – magyar `dél`.  

#### Péterfai János...  

...a [[T/Telj\|telj]]es szóval rokonítva adja:  
> [[A/Austral\|Austral]] neve szintén magyar név. Végső elemzésben a latin Dél `Austra` neve az Isztra, Isztár, Istár változata, ami Csillag jelentésű. A Dél önmagában is a Teljes Csillagot jelenti. Ezért Ausztrália jelentése Dél a latinoknál. A Dél a Nap teljes ragyogásának a helye.  

#### Falvay Károly írja:  

> Az egyházi esketés előírt ideje korábban a reggeli órákban volt, de ezt ritkán tartották be és rendszerint déli 12 órakor tartották.  

Majd lábjegyzetben:  
> A "dél" nappal is, éjjel is a "változás" időszaka. Ismeretes az "álló dél" kifejezés is, ami egyben mágikus időt is jelent.  

Dél két különböző időkörben értelmezhető. Amíg a napi ciklusban a Nap legmagasabb (angol [[T/Tall\|tall]]) pontját jelöli ki, addig a kis éves időkörben a dél (a medencét jelentő germán szavaknak, a magyarban mély hangrendűként is jelentkező [[T/TÁL\|TÁL]] szónak megfelelő) az alacsony pontra utal, amikor a Nap a pokolban jár (az idő tengelyén mozgó Nap útjának mélypontjain, télen).  

Érdekes, hogy a [[T/Tél\|tél]] és a dél azonosnak mondható szavak, teljesen más értelemmel. Mi okozza a hasonlóságukat? Mi bennük a közös? Nyilván az, hogy mindketten a [[T/Téridő\|téridő]]ben értelmezendők és (a relatív) Nap-magasságot (magas = `deli`, [[T/Tall\|tall]]) kell keresni bennük (tele és teljes szavak is idetartozhatnak). Az alábbiak [[B/Berossus\|Berossus]] cím alján is szerepeltek:  
[[A/Anu útja\|Anu útja]] címnél is szerepelhettek volna mindezek, de ideje tiszta vizet önteni a pohárba. Lényegében arról van szó, hogy annak megállapítására, hogy hol tartottak éppen az évkörben, a delelő Nap magassági szintjeit mérték le az égen: itt ezt a téridő-leosztást kell látni. Ahogy Pap Gábor mondja (nem teljesen érthetően): déli irányban kell vizsgálódni, egy oszlopot elképzelni, melynek alja a [[V/Világhegy\|Világhegy]], ahol a Nap sosem jár, van egy alacsony maximum (ez a téli napforduló a [[T/Télpont\|télpont]]tal), egy középső (ezek a napéjegyenlőségek) és egy felső maximum (ez a nyári napforduló a [[N/Nyárpont\|nyárpont]]tal). Ilyenképp képezhető le hármas tagolás.  

#### Jankovics Marcell írja:

> Az a mítoszokból adódó következtetés, hogy Apollón nem is görög, hanem "hüperboreusz", azaz idegen, északi eredetű istenség, meglehet, csupán abból adódik, hogy az isten minden télen délre, minden nyáron északra távozik. Szó szerint: **a Nap a téli napfordulókor kel és nyugszik a legdélebben, a nyári napfordulókor pedig a legészakabban**.  

Péterfai János alábbi soraiban (mely eredeti szövegkörnyezetét keresni kell, talán [[S/Shahnameh\|Shahnameh]]-ben) is szerepelni látszik a fenti sumér-babiloninoz hasonló téridő-beosztás (sokatmondó itt is a [[V/Világhegy\|Világhegy]]et jelképező Haraberezati neve e kontextusban):  
> Adzsem (Ad-Szem, vagyis a Szem-Atya) országát egy mitikus király, Kaiomár alapította. Apja Ad volt. Kaiomár **30** évig uralkodott. Kaimur névalakja nagyon hasonló Kain-Úr névalakjához. Utána Hosheng lépett a trónra, **40** évig uralkodott. Egy "Haraberezati" nevű magas hegyen uralkodott, arany trónon, arany párnán ülve, mágusai körében. Száz fehér lovat, ezer ökröt, tízezer kövér birkát áldozott a nemzet Boldogasszonyának, a szent Ardvi-Sura Anahita tiszteletére.  

Az iráni hagyomány északi sarki Meru-jának nevévől William F. Warren adatait lásd [[M/Meru\|Meru]], [[A/Alborz\|Alborz]] és [[A/Ardvisura Anahita\|Ardvisura Anahita]].  
Robert Graves The White Goddess című könyvében egyszerűen leírja:  
> Ninib, the Assyrian Saturn, was the god of the South, and therefore of the noon-day Sun, and also of **mid-Winter when the Sun attains its most southerly point and halts for a day**.  
> —  
> Ninib, az asszír Szaturnusz a Dél istene volt, és ezért a déli Napé, valamint a **tél közepéé, amikor a Nap eléri legdélibb pontját, és egy napra megáll**.  

[[C/Canopus\|Canopus]]t tartották a déli földteke tájolópontjának: lásd [[C/Canopus\|Canopus]], [[N/Navigate\|navigate]] és [[N/Négyszögletes Föld\|négyszögletes Föld]].  
Dél szavunk megvan [[T/Tall\|tall]] = magas szón kívül delfin (lásd [[D/Dolphin\|dolphin]]) szóban is. Érdekes egybeesés, hogy a [[D/Delfin csillagkép\|Delfin csillagkép]]et is Furunak, Fúrónak nevezték. Lásd még bővebben [[F/FU\|FU]] és [[F/Fúrócsillag\|Fúrócsillag]].  

Mivel déltájt van a Nap fényerőben, ekkor gyilkos a tüze. Azaz délnek a [[G/Gyilkol\|gyil]] értelem is megfelel, ahogy [[A/Árgyilus\|Árgyilus]] nevének elemzésekor kiderült.  

## Dél és éjfél

Több címnél szerepelt:  
Az analóg órán is két kör van, egymáson: éjféltől délig megy le az első kör, és déltől éjfélig a másik 12 órás kör. Ugye a régiekhez képest mi már nem kettősórákban számítunk, azaz napunk 24 órás, így a mi óralapunkon ez a művelet naponta kétszer ismétlődik. Mondhatnánk úgy is, hogy a kettősórát más kettőző értelemben használjuk/tuk, de azt is, hogy a [[H/Hour\|hour]] címnél taglalt kettősórának eredeti ötlete mögött is ezen utóbbi értelmezés állt (mármint hogy két időkör követi egymást).  

[Ezen](https://www.youtube.com/watch?v=kj00fWcqHCs) Ne Legyen Áldozatos Felgyorsuló események és gyorsuló idő 4. rész című műsorban Pap Gábor 10:50-nél arról beszél, hogy a napi ciklusban értelmezett 12 kettősóra rendszer **délnek és éjfélnek megfelelő téridőbeli helye** a kis éves időkörben a napéjegyenlőségi [[K/Kos-Mérleg tengely\|Kos-Mérleg tengely]]re helyezhető lenne, viszont, ahogy mondja, keleten nem (ezzel velem egyetértően nyilatkozik, ugyanis több címnél ugyanerre jutottam). Keleten nem a Nap-Föld viszonyhoz, hanem az eggyel nagyobb minőséghez, a Tejútnak a rendszeréhez viszonyítottak: a [[N/Nyilas-Ikrek tengely\|Nyilas-Ikrek tengely]] adja meg az egész időrendszer tengelyét[^1].  

Amit Pap Gábor nem említ, hogy a 12-es rendszerű kettősóra analógiáját megtaláljuk népünk ajkáról.  

#### Jankovics Marcell A fa mitológiája...

...című könyvének 160. oldaláról származó adata alapján az derül ki, hogy (az ellenlábasról szóló részben előjövő) eb, kutya fent, északon de déli 12 órára utalóan kerül említésre, míg a téli napfordulós [[L/Luca\|Luca]] nap éjfélre vonatkozik.  
> A bazsarózsa, azaz pünkösdirózsa még nem nyílik május 1-jén; ez a virág tényleg [[P/Pünkösd\|Pünkösd]] virága. Hogy a felvirágozott alakoskodó kit jelenít meg, azt a pünkösdi ének árulja el:  
> *"Nem anyátúl lettél,  
> Rózsafán termettél,  
> Piros pünköst napján  
> Hajnalban születtél."*  
> Az ének folytatása a faszellem ellenlábasával ismertet meg bennünket, aki az év másik, téli felén uralkodik:  
> *"Eb anyátúl lettél,  
> Kökényfán termettél,  
> Tátos Luca-napján  
> Éjfélben termettél."*  
> (Pálóczi Horváth Ádám gyűjtése)
{ #nhb77h}


[[E/Ebéd\|Ebéd]] szavunk tehát valóban azt jelenti, amit Péterfai János mondott.  
A téma ott folytatható, ahol [[B/Bal és jobb\|bal és jobb]], [[K/Kör#Kör – két kör\|kör]], [[F/Félév\|félév]], [[K/Kalács\|kalács]], [[L/Lemniszkáta\|lemniszkáta]] és más címnél abbahagytuk: a tizenkettesség 24 órára, a kis és nagy éves időkörben 6 sötét és világos hónapra bontva lemniszkátára ültethető!  

[[E/Észak és dél\|Észak és dél]] címnél is szerepelt, hogy a lengyel `północ` = észak és `południe` = dél szavak (szó szerint fél-éjszaka és fél-nappal) az éjfél és dél összefüggését rejtik (tehát a két lengyel szó ezeket is jelenti eredeti alapértelmük szerint!).  
Ugyanígy az olaszban `sud` mellett a `mezzogiorno` (nap közepe) kifejezés is jelent égtáj-delet.  

Lényegében ezen két fenti (igaz, egymásnak éppen ellentmondani látszó) adat alapján azt kell látni, hogy a dél és éjfél kifejezésekkel jelölt fogalmak ráültethetők a kis éves évkörre is, a magyar felfogásban is. Dél megfelel a télnek, ezt tudtuk. Az éj fele pedig az év fele a nyári napfordulón, ahol a [[F/Félév\|félév]]-határoló [[I/Íj csillagkép\|Íj csillagkép]] található: az éj = íj = ív = év (ég) alaki és fogalmi egyezőségekről van szó.  

## Lábjegyzetek

[^1]: Lábjegyzet:  
Egy magasabb rangú rendszer adja meg, hogy mikor kezdek, mikor vagyok a legtávolabb a kezdettől, hol töltődöm leginkább és hol csengek le, és ehhez képest milyenek az esélyeim, hogy a munkámat jó hatásfokkal tudjam végezni, persze nem cél érdekében (mely már nem időfüggő hanem belső függő).  