---
{"dg-publish":true,"permalink":"/Q/Quetzalcoatl/","title":"Quetzalcoatl","tags":["Englishtexttranslated"],"created":"2024-12-18T11:34","updated":"2025-06-12T01:38"}
---


# Quetzalcoatl

#### Jankovics Marcell írja:

> Azték istenség, más néven Tollaskígyó. Ő az amerikai demiurgoszok, műveltségteremtők és -hordozók klasszikus alakja: később beolvadt a régi mitológiákba, s a Tollaskígyó isteni lényébe költözött.  
> Quetzalcoatl neve Guatemalában Cucumatz, Yucatánban Kukulcán. Mayaföldön Itzamma volt a neve. Mind mexikói neve (Quetzalcoatl), mind pedig a guatemalai (Cucumatz) és a yucatáni (Kukulcán) \[hozzákapcsolt jelentésében\] "tollas kígyót" jelent. Pontos értelme: kígyó, hosszú tollas farkkal, mint a szent **quetzal** madáré.  
>
> Quetzalcoatl legtöbb változatában mint szakállas istenség, kultúrhérosz jelenik meg, a tengerrel való kapcsolatát jelzi a szárnyaskígyó, azaz sárkány alakja. Valójában a vízből jött elő. Nagy bölcs, vallásalapító, a szelíd erkölcsök és hasznos tudományok tanítója, az aranykor fejedelme; küldetése végén az Égbe száll, de más hagyomány szerint visszatér a tengerre kígyóbőrből(!) készült csónakon. Hasonló szakállas isteneket találunk Nicaraguában, Peruban és Bolíviában; Bochica, Huiracocha, Pachacamac, Tonapa: mind Keletről vagy ismeretlen helyről jönnek, és éppoly titokzatosan eltűnnek, visszajövetelüket ígérve, mint Quetzalcoatl.  
- Körüljártuk mindezt [[F/Fajok\|fajok]] címnél is.  

#### Várkonyi Nándor írja:

> Kevés legenda van, mely annyira sugározná a népnek és tanítójának egymáshoz való szeretetét, mint Quetzalcoatlé. Életének és megjelenésének minden kis részletére emlékeznek. Fehér arca, szakálla idegen volt a csupasz vörös bőrűek között, hosszú, fehér köntöst viselt[^1], melyet vörös keresztecskék díszítettek; fejét királyi koronához hasonló, magas mitra födte (néha azonban napkoronggal, glóriával ábrázolják, ami ázsiai motívum); durva cipője inkább szegény zarándokhoz illett volna, s hosszú vándorbottal járt. Hangja hol lágyan szólt, mint a kolibri csicsergése, hol fenyegetőn zúgott, mint a tenger; szeme úgy fénylett, hogy nem lehetett sokáig beletekinteni. Tisztaszívű volt, mint a gyermek, asszonyt nem ismert, s szakálla ellenére ártatlan lányhoz hasonlított.  
- Várkonyi Nándor [[N/Napvallás\|Napvallás]] címnél szereplő anyagában Quetzalcoatlt, mint szárnyas napkorongot viselő Napistent látszik bemutatni, miután a Quetzalt napmadárnak adja meg.  

Benyák Atilla HM 2016. júliusi számának 73. oldalán is ír róla:  
> Akkor tehát a Tollaskígyó, vagyis az azték világban Quetzalcoatl-ként (vagyis: Kecalkoatl) ismert istenség nem szó szerint jelenti a "repülő" vagy "szálló" kígyó fogalmát, sokkal inkább maga a kecal szó fenségest" fényest" vagy ragyogót" jelenthetett a régmúltban. Úgy gondolom, a fentiek tükrében, hogy a Kecsua (Kicse) indiánok neve spanyolul: Quechua ugye, ismerős forma? (Quechua-Quetzalcoatl) is valami hasonló jelentéssel bírt, illetve a Quetzal madár is ugyanez a fogalom, ...  
- Felveti, azon kívül, hogy meggyőződése, minden nép a Magar őscsalád leszármazottja, hogy Kece, Kecel szavaink adják a név előtagját ("Kis kece lánya, fehérbe vagyon" magyar népdalt is említ).

![assets/Quetzalcoatl_image2.png](/img/user/Q/assets/Quetzalcoatl_image2.png)  

CzF ezt tudja:  
> KECZE (kecz-e) fn. tt. keczét. 1) Csúcsos, zsákforma háló, melyet a víz fenekén húznak. Törzsöke a csúcsos hosszukást jelentő kecz, mely rokon a kěcsěg (tejes fazék), és kěcsěge (hegyes orru hal) szók kecs törzsökével. 2) Tisza mellékén kecze jelenti azon ihar- vagy bükfa lábacskát is, mely a hegedűn a húrt fentartja. Ez értelemben rokon a fa kecske és keczke szókkal. V. ö. KECZKE. 3) Ficzkándozó mozgás a keczebecze szóban.  
>
> KECZEL  
> fn. tt. keczel-t, tb. ~ěk, harm. szr. ~e. Székely tájszó, jelent kutyakölyköt, eb- v. kutya czenket. Gyöke az ugrándozást jelentő kecz, kecze.  
>
> KĚCZĚL  
> (kěcz-ěl) elavult ige, melyből kěczěle származott. Valamit beburogat, különösen fejét vagy derekát beköti, általköti. Igeneve kěczělő, keczele. Törzsöke a csomós gömbölyüt jelentő kět köt v. kěcz köcz. És így kěczěl köczöl am. kětěl kötöl; mert mondják, kětény és fejkětő e helyett: kötény, fejkötő.

> A híres Quetzalcoatl isten fogalma Európából került át Amerikába. A Quetzal-Coatl jelentésében a Kvezal madár, és a Coatl – Kígyó értelme van benne. Európában is ismert volt a Napisten kígyózó mozgása, a földtengely imbolygó mozgása miatt. Ezért a Tollas-Kígyó fogalma Európából ered, bonyolult csillagászati mozgások megnevezése. Itt már be kell hatolni őseink magas csillagászati tudományába, amelyek leírják a Föld mozgásait, nem csak a precesszió ismeretét, hanem más ismereteket is. A Napot olykor tollal, és kígyóval ábrázolták, Egyiptomban és Nyugat-Ázsiában. Quetzalcoatl fogalma széles körben el volt terjedve, a mayáknál Kukulkán a neve, aki sok mesében szerepel, és mindig győztes istenség.  
![assets/Quetzalcoatl_image3.png|invert_dark](/img/user/Q/assets/Quetzalcoatl_image3.png)  

Péterfai János másutt a szóvégi Tl-t főnévképzőnek véli (én Földre-leképezőnek hívom, ahogy Ma, Om, D, T, angol Th képzőket is). A megmaradt Coa ránézésre kő szavunk, de nekünk kígyó kell. Magyar Adorján írja kígyó szavunkról, hogy kij majd kijó alakú volt. A kígyóval nemcsak a folyókat, de kört is (univerzum, élet körforgását) ábrázoltak. Ezen szavak származéka lehet a kajla és esetleg a szlávból is ismert [[K/KOL\|KOL]] (angol [[W/Wheel\|wheel]]) = kerék. Coa tehát akár kaj olvasatú is lehet. Az egész nevet egybeolvasva Quetzalcoatl KecelKajTl. Érdekes megfigyelni koponyatorzított fejét: lásd erről [[K/Kutya\|kutya]] (kecel: kutyakölyök az ő neve is, ne feledjük) és [[K/Kutyafejű\|Cynocephalus]].  
(A névvel kapcsolatos ítéletet ezen gondolatmenet kapcsán is lásd legalul.)  

Elképzelhető, hogy mégsem (hisz hozzákapcsolt jelentés) tollaskígyót jelent neve, hanem a [[K/Kukorica\|kukorica]] szavunkkal lehet kapcsolatba hozni.  

#### Jankovics Marcell A Nap könyve...

...című könyvében írja, igaz, Huitzilopochtli (lásd [[Q/Quetzalcoatl és Huitzilopochtli\|Quetzalcoatl és Huitzilopochtli]]) személye kapcsán (több helyen szerepelt):  
> Az indián napistenek a kukorica védőszellemeiben inkarnalódtak. A fehér, sárga, piros és fekete színben pompázó kukoricacsövek az égtájak szerint jelképezték a kelő (kikelő), delelő (beérő), lenyugvó (learatott) és eltávozott (elvetett) napmagot. Vicilopocstli évente két ízben megült nagy ünnepén az ő képére és hasonlatosságára kukoricalisztből mézzel kalácsszobrot gyúrtak, amit az ünnepet megkoronázó lakomán a résztvevők darabokra tördeltek és elfogyasztottak. Pontosabban nem őt, hanem földanyától született fiát, földi megtestesülését, a kukoricaistent ették meg a hívek eucharistiaként.  

Az elveszett Paradicsomban Várkonyi Nándor sorra veszi a különböző népek [[V/Világhegy\|Világhegy]]-hagyományait és kimondja, hogy a sumér [[C/Cikkurat\|cikkurat]]ok (vélhetően ahogy a babiloni [[B/Bábel tornya\|Bábel tornya]] is), a világ minden táján a [[P/Piramis\|piramis]]ok és az amerikai földrész [[T/Teocalli\|teocalli]]-jai is ezen Világhegy mintájára épültek:  
> Az aztékok a spanyol hódítás idején még eredeti, ép Paradicsomhegy-hagyományt ápoltak. A katolizált indián Clavigero jegyezte fel: Tlapallannak, a boldog országnak legmagasabb hegye, a közepén emelkedik, csúcsa a felhőkbe ér, rajta székel Halok, a Paradicsom ura, a vizek szelleme; onnan küldi az esőt és a folyóvizeket a föld megtermékenyítésére. Quetzalcoatl, "az első ember" (az isteni ősatya, a paradicsomi Ádám), miután Hesikában felvirágoztatta az aranykort, Tescatlipoca istennő intelme folytán oda ment vissza, s ott elnyerte a halhatatlanság italát. Azonban vissza fog térni, s újból megteremti az aranykort. E szenthegy jelképéül és másául építette Xelhua óriás a cholulai teokallit "a középső tartomány középpontján", a négy világtáj irányában. (Clavigero.) – A hagyomány ebben a formában későinek vagy másodlagosnak látszik: az Esőisten természetmítosza keveredett benne a Quetzalcoatl-mondával. A Világhegy ugyanis szabály szerint az emberiség születéshelyével azonos, a tolték-aztékoknak megvolt az erről szóló, szabatos regéjük: a Keleti tengerben, az Atlanti óceánban fekvő szigeten, a fehér, fekete és vörösbőrű emberek békés boldogságban éltek, de kivándoroltak, mielőtt a vízözön elnyelte volna hazájukat.  

Amiről nem esett szó, hogy Quetzalcoatl maga a Nap és éppoly ábrázolásokat kapott, mint [[J/Jézus\|Jézus]]. [[F/Fate\|Fate]] szónál szerepelt, hogy a keresztre (áldozati/halálos fára) feszített Jézus oldalába szúrt lándzsa motívuma szintén egyetemes; az ott szereplő Acharia S féle info volt, hogy *fatal tree* (halálos fa) szókapcsolattal aposztrofálják a keresztet, nem is tudván, hogy már maga a [[F/Fate\|fatal]] szó viszi a [[F/Fa\|fa]] jelentését.  

Lásd még továbbá [[Q/Quetzalcoatl és Huitzilopochtli\|Quetzalcoatl és Huitzilopochtli]] (ahol ismét Nap-csillagokról is lesz szó), valamint [[T/Teotihuacán\|Teotihuacán]].  

#### John Major Jenkins Galactic Alignment...

...című könyvének 26. oldalán azt írja, hogy első azonosítása a [[P/Pleiadok\|Plejádok]]kal történt (pontosabban: a [[K/Keresztre feszített Nap\|keresztre feszített Nap]] pályáját jelöli, mely a május 20-i Nap-Pleiadok együttálláshoz köthető):  
> Quetzalcoatl first emerged as a deity image at Teotihuacan, and it has been shown that his earliest astronomical association was with the Pleiades. But, I would add, he also had solar attributes, and we might think of him as the Sun and the Pleiades in conjunction. His flight from south to north over the Mesoamerican landscape could be envisioned as his returning to his throne in the zenith center, bathing different regions with his presence as he slowly moved northward. His return was annual (as the Pleiades rose heliacally), but occurred in the zenith throne only in a specific region during a specific era. Perhaps this explains the general northward movement of Mayan culture, from beginnings in the far south at Izapa and Copan, through the latitudes of Peten and Palenque, farther north to Yucatan.  
> —  
> Quetzalcoatl először Teotihuacanban jelent meg istenségképként, és kimutatták, hogy legkorábbi csillagászati kapcsolata a Plejádokkal volt. De hozzátenném, hogy naptársadalmi attribútumokkal is rendelkezett, és úgy is gondolhatunk rá, mint a Napra és a Plejádokra együttesen. A mezoamerikai táj fölött délről észak felé tartó repülését úgy is elképzelhetnénk, hogy visszatér a zenit középpontjában lévő trónjára, és lassan észak felé haladva különböző régiókat fürdet meg jelenlétével. Visszatérése éves volt (ahogy a Plejádok heliakus felemelkedése), de a zenit trónján csak egy adott régióban, egy adott korszakban történt meg. Talán ez magyarázza a maja kultúra általános északi irányú mozgását, a messze délen, Izapában és Copanban kezdődő kezdetektől a Peten és Palenque szélességi körén át, északabbra, Yucatánig.  

![assets/Quetzalcoatl_image5.png|invert_dark](/img/user/Q/assets/Quetzalcoatl_image5.png)  
Lásd csatolt képet; a [[K/Kígyó\|kígyó]] ugye, ahogy [[S/Serpent\|serpent]] címnél is láttuk, nemcsak Tejút-, hanem Nappálya-jelkép). A magyarázó szöveg már a könyv 24. oldalán kezdődik.  

Másutt furcsamód az áll, hogy Quetzalcoatlt a [[V/Vénusz\|Vénusz]] bolygóval azonosították (nyilván azért, mert a Naphoz közel álló bolygó fontos kultikus és naptári jelentőséggel bírt, nemcsak Babilonban, hanem Mezo-Amerikában is[^2]).  

#### Jankovics Marcell A Nap könyve...

...című könyvében így ír:  
> Hasonlóan kettős természettel bírt a közép-amerikai indiánok Vénusza, a "Darázscsillag" (Sus ek). Istensége a híres Tollaskígyó (azték Kecálkoátl, maja Kukulkán) volt, akinek megjelenését és eltűnését folyamatosan nyomon követték. Fullánkos nevét annak köszönhette, hogy az ún. "virágháborúk" menetrendjét meghatározott konstellációja felkeléséhez igazították. (A virágháborúk célja az volt, hogy a tömeges emberáldozatokhoz foglyokat ejtsenek.) A fullánkos méhet (darazsat) ugyan az óvilágban napállatnak tartották, de a Naphoz "közel áltó" Venusnak is attribútuma volt. Fullánkja sem csak a szúró napsugarat jelképezte, hanem a hol szerelmes, hol meg harcias istennő fiacskájának, Ámornak célba talált nyilait is méhcsípéshez hasonlították.  

Pontosabb információ szerint Quetzalcoatlt a [[V/Vénusz\|Vénusz]] reggeli megjelenésének tartották, [[X/Xolotl\|Xolotl]] ikertestvéreként (aki nem lepődünk meg: [[K/Kutya\|kutya]]ábrázolásokat kapott, így utóbbit nem nehéz a Vénusz esti megjelenésének gondolni[^3]). Valószínűleg arról van szó, hogy a [[V/Vénusz-ciklus\|Vénusz-ciklus]] Nappal való viszonyítása során a szerepeik "átkölcsönöződtek" (Wikipedia adata):  
> Xolotl managed to recover the bones and brought man to life by piercing his penis and bleeding upon them. Xolotl was seen as an incarnation of the planet Venus as the Evening Star (the Morning Star was his twin brother Quetzalcoatl).  
> —  
> Xolotlnak sikerült visszaszereznie a csontokat, és életre keltette az embert azzal, hogy átszúrta a péniszét és vérezni kezdett rajtuk. Xolotlt a Vénusz bolygó megtestesülésének tekintették, mint az Esthajnalcsillagot (a Hajnalcsillag az ikertestvére, Quetzalcoatl volt).  

Lényegében azt kell mondani, hogy a Naphoz közel és gyorsan haladó bolygók kaptak a Napminőségből és az elnevezések is így születtek. Láttuk ezt már a Merkúr [[N/Nabu\|Nabu]] esetében is, de a perzsa Merkúr [[T/Tír\|Tír]] = nyíl elnevezés is arra utal, hogy a napisteni attribútumokkal lett felruházva.  

#### Jankovics Marcell is írja:

> Mivel \[Merkúr\] a Nap sugárövezetében (derekán, övén) kering, mindez elsősorban a Nappal kapcsolatban jellemezte.  

Viszont nemcsak a belső, a külső bolygók is napisteni vonatkozásúak. Jankovics Marcell A Nap könyve című könyvében az áll, hogy [[N/Nergal\|Nergal]] eredetileg Napisten volt mielőtt Marssá lett. A Jupitert megszemélyesítő [[Z/Zeusz\|Zeusz]] és [[M/Marduk\|Marduk]] gyermekként Napisten volt, de Szaturnusznál is azt írja Jankovics Marcell, hogy a görög Kronosz és a babiloni Ninib is Napisten lehetett eredetileg.  

#### Jankovics Marcell Ahol a madár se jár...

...című könyvében Quetzalcoatl Esthajnalcsillag-isten éjszakai párja viszont [[T/Teszkatlipoka\|Teszkatlipoka]]:  
> A hagyomány szerint [[P/Prométheusz\|Prométheusz]] botba rejtve lopta le a Nap tüzét az égből (a metaforának a fapálcával való ősi tűzcsiholási mód az alapja). Mexikóban Kecálkoátl Esthajnalcsillag-istent és éjszakai párját, [[T/Teszkatlipoka\|Teszkatlipoká]]t "Egy Nád"-nak és "Két Nád"-nak nevezték annak okán, hogy a tűz bennük van. (A tűz tárolására, szállítására primitív körülmények között az üreges nád kiválóan alkalmas. Könnyen lángra kapó bele, mely a frissen csiholt tüzet is táplálta, a két végén bedugaszolt náddarab belsejében levegő híján parázslik csak.)  

Mindezek alapján a név értelmezésére visszatérve ([[K/Követ\|követ]] címnél írottak alapján is) elmondható, hogy neve Kecel-Kő, azaz Keccsölő/Cikázó Kő (a [[K/KU\|KU]] égitestet is jelent) és valóban a Vénuszra utalhat a név. Tulajdonképpen az Isten neve egy magyar nyelven érthető deskripció, körülírás, de más kultúrák istennevei is azok.  

Valójában a helyes értelmezést az adja meg, ha pontosan meghatározzuk, mit is jelölt, minek is volt istene Qutezalcoatl.  
Kezdjük hátulról. A nahuatl nyelvű `coatl` = kígyó, iker, pipil `kuat`, `cúat` = kígyó[^4]. Legutóbb [[S/Sárkány\|sárkány]] címnél, kígyó és kutya részben volt szó arról, hogy a görög `küón` = kutya valójában egyezik a Magyar Adorján által kígyó jelentéssel valószínűsített kion, küon alakú szavakkal. Mit látunk a Qutezalcoatl ábrázoláson? Koponyatorzított kutyafejet kígyótesttel.  
[[M/Miscoatl\|Miscoatl]] nevében ugye szintén szerepel ezen szóalak.  
Legutóbb [[O/Oroszlán\|oroszlán]] címnél előjött a nahuatl-azték `cuāmiztli` = oroszlán szó, mely előtagja alapján kiderül, hogy nem is annyira kígyó, hanem farok ([[O/Ouroboros\|ouroboros]] címnél is arról beszéltünk, hogy most kígyó vagy farok jelentésű az előtag) jelentésű. Egyébiránt a katalán nyelvben is `cua` = kígyó, ahogy [[C/Coda\|coda]] címnél taglaltuk.  

A Kecel előtag viszont még a modern magyar nyelvben is kutyakölyök jelentésű. Így a név kétszeresen is kapcsolatos a kutyával. Igen ám, de mivel [[Q/Quetzalcoatl és Huitzilopochtli\|Quetzalcoatl és Huitzilopochtli]] címnél szereplő adatok szerint Huitzilopochtli volt az eredeti, az óegyiptomi [[S/Széth\|Széth]]tel kapcsolatba hozható főisten, Qutezalcoatl inkább Jankovics Marcell adatával...
- Másutt ugyanis azzal az (itt Tejutat tartó[^5]) [[A/Atlasz\|Atlassz]]al azonosítják, aki maga az egyiptomi Su-hoz hasonlóan [[O/Orion\|Orion]]-nal (is) azonosított (lásd Jankovics Marcell adatát [[S/SU#Su egyiptomi isten\|Su egyiptomi isten]]):  
> De megtalálható Atlasz-Quetzalcoatl teljesen egyforma, a göröggel azonos ábrázolása is egy mexikói kéziraton (Codex Borgianus, 49-50). Az egész adatsor pedig arra utal, hogy az Atlasz szót és mítosz topográfiáját a görögök az egykorú mediterrán regevilágból hasonították át.  

...egyetértően is Ozirisz-Orion kellene legyen.  

A lábjegyzetes adatok alapján is úgy tűnik, a Vénusszal való kapcsolatba hozata utólagos és nem a lényeget fogalmazza meg.  
A lényeg a Tejút és a két kutya és hogy az istenek a precessziós féléves urai. A másik ikertestvére, Xolotl \[SZOL; szalad?\] szintén (még inkább) [[K/Kutya\|kutya]]ábrázolásokat kapott.  

[Ezen](https://en.wiktionary.org/wiki/coatl) oldalon kiderül, hogy a mexikói spanyol `cuate` = barát eredetét is képező szónak nemcsak kígyó, hanem iker jelentése is volt. A Tejútkígyó ott, az Ikreknél vágja ketté az éggömböt. [[K/Kettő\|Kettő]] szavunk is ilyen.  

Kecelhez hasonló szavakat (például kiszil) borzas, torz alakú báb, böjt illetve télkihordás kapcsán lásd Ipolyi Arnold Magyar mythologia című könyvének 363. oldalán. Márpedig a tél és nyári napfordulós ünnepek a legfontosabbak és Quetzalcoatl is az egyik félév ura. A tésztabábok pedig szintén előjönnek Mezo- és Dél-Amerikában.  

## Lábjegyzetek

[^1]: Lábjegyzet:  
Mintha Jézus-ábrázolást látnánk, vagy tipikus táltost, táltos-prototípust.  

[^2]: Lábjegyzet:  
[[V/Vénusz\|Vénusz]] a legtöbb nép képzeletvilágában "szembenáll", "harcol" a Nappal, hiszen napkeltével veszti el a fényét és napnyugtával nyeri vissza. Mondhatnók, felváltva élnek, halnak. Lásd még [[V/Vénusz-ciklus\|Vénusz-ciklus]].  

[^3]: Lábjegyzet:  
Más kérdés, mi köze a Vénusznak a kutyához. Bár az előző lábjegyzet megmagyarázhatja: szembenáll, harcol a Nappal, éppúgy, ahogy Hunor Magorral. De [[L/Lucifer\|Lucifer]]-Vénusz is éppúgy démonizálva lett, mint a Nappal szembe állítható [[S/Széth\|Széth]]-Szaturnusz és Széth-Szíriusz. Az iker mindig Nap-iker, nem Vénusz-iker...  

[^4]: Lábjegyzet:  
Lehetne akár Ku-At (Kutya-Atya) vagy egyszerűen [[K/KU\|KU]] = kutya, fény is.  

[^5]: Lábjegyzet:  
Atlasz karjai is az [[I/Ikrek csillagkép\|Ikrek csillagkép]]re utalnak.  