---
{"dg-publish":true,"permalink":"/G/Gnomon/","title":"Gnomon","tags":["Englishtexttranslated"],"created":"2025-05-01T10:29","updated":"2025-05-01T10:30"}
---


# Gnomon

Napóra mutatójának hívja Oxford, de hívhatjuk egyszerűen árnyékvető pálcának is. Aczél József adata szerint görög `gnóma` = ismertető jel, `gnómón` = nyomozó. Magyar [[N/Nyom\|nyom]] szavunkból. Lásd még [[G/Gnome\|gnome]] és [[G/Gnostic\|gnostic]]. (Jankovics Marcell A Nap könyve című könyvében szintén azt írja, hogy a görög `gnószisz` = megismerés szóval egy tőről ered a szó. Könyvének egyéb adatait lásd alant.)  

Az ókori Egyiptomban alkalmazták az első komoly csillagászati műszereket: nap- és vízórákat, bemetszett pálcákat, egyszerű szögmérő eszközöket és a függőónt (ezzel a földfelszínre merőleges irányt lehetett megállapítani).  
![assets/Gnomon_image1.png|invert_dark](/img/user/G/assets/Gnomon_image1.png)  
A legfontosabb eszközük a gnomon (árnyékvető pálca) volt. A gnomon talán a legősibb és legegyszerőbb csillagászati eszköz, egy függőlegesen földbe szúrt pálca. Segítségével lehetett pontosan meghatározni az észak-déli irányt (a pálca legrövidebb árnyéka jelölte ki). Napóraként is szolgált.  

Az egyiptomi Karnakban i.e. kb. 1470-ben állították fel azt a 30 m magas obeliszket, amely árnyékát Re napisten templomának romjaira veti. Amikor a Nap keletről nyugatra vonul (szaggatott vonal), az árnyék ellentétes irányban vándorol − tehát nyugatról keretre − az obeliszket körülvevő ovális területen. A rajzon látható három árnyékot az obeliszk napfelkeltekor, délben és napnyugtakor veti.  

Hasonlóan a kínaiaknál:  
A kínai kozmoszról...  

#### David Gordon White írja:

> In its most fundamental form, the universe has the form of an imperial chariot or dwelling, with a square floor (earth) and a round domed roof (heaven) overhanging the base and supported by pillars at its four corners.  
> Surrounded by a square earth beneath a round heaven, this inhabited space was organized into a series of Chinese boxes, at the center of which stood a **gnomon**, a central **tree**, around which the capital[^1] was constructed, with gates at each of the **four cardinal points**.  
> —  
> Legalapvetőbb formájában a világegyetem egy császári szekér vagy lakóhely formája, négyzet alakú padlóval (föld) és egy kerek kupolás tetővel (ég), amely az alapon túlnyúlik, és négy sarkán oszlopok támasztják alá.  
> Ezt a lakott teret egy kerek ég alatt négyzet alakú föld vette körül, és egy sor kínai dobozba szerveződött, amelynek közepén egy **gnomon**, egy központi **fa** állt, amely köré a főváros[^1] épült, a **négy égtáj** mindegyikénél kapuval.  

#### Jankovics Marcell A Nap könyve...  

...című könyve 59. oldalán írja még mindig Kínáról:  
> Délben, amikor a Nap a (naptár)fa csúcsán delel, a mindennek mértéket adó császár sem vet árnyékot – vagyis kínai felfogás szerint tökéletes –, ahogy **adott földrajzi szélességen nyári napfordulókor a gnómonnak sincs árnyéka**.  

[[F/Fa\|Fa]] címnél volt szó a kínai császárról.  

Jankovics Marcell folytatja:  
> Az ókori Görögországban Anaximandrosznak tulajdonítják az évszakokat és a napéjegyenlőséget is mutató napóra, valamint a kvadráns használatát.  
> A napórák (gnómónok) gondos megfigyelése alapján meg lehetett állapítani azokat a napokat, amelyeken adott földrajzi ponton a déli árnyék a legrövidebb. Sokévi tapasztalat alapján a két-két ilyen nap közötti időávolságot meglehetős pontossággal határozták meg. Így a napévet mint két egymás utáni nyári napforduló közötti időtartamot adták meg.  
> Ez a típusú napóra nemcsak az órát, hanem az évszakot (hónapot, illetve a zodiákus megfelelő csillagképét) is figyelembe vette. A delet jelző vonal (lásd csatolt képen, oldalnézeten: PMG) meghosszabbításában volt a mutató (gnómon) beillesztési helye. Hosszúsága azonos volt a beillesztési pontnak a hálózat kezdőpontjától való távolságával (az oldalnézeten: GH).  
> ![assets/Gnomon_image2.png|invert_dark](/img/user/G/assets/Gnomon_image2.png)  
> A mutató árnyéka a csonkakúpszerően kiképzett és köríves-sugaras hálózattal ellátott medencére esett, s az időt az árnyék végpontja jelezte. A medence kávájától a napóra széle oly módon húzódik beljebb, hogy a függőlegessel az illető hely szélességi fokával azonos szöget zárjon be. Ez Szamosz szigetén 371/2°, az itt ábrázolt napórán kb. 38°.  
> A külllőszerően szétágazó sugarak az órákat jelzik (középütt a delet jelző sugár), a három félkörív a téli napfordulót (fent), a napéjegyenlőséget (középütt), illetve a nyári napfordulót (lent) jelzi. Az ilyen órák a napot napkeltétől napnyugtáig 12 egyenlő részre osztották, a nyári időzak órái tehát hosszabbak a téli időszakénál. A mutatót az ilyen típusú napóráknál vízszintesen helyezték el. Ez a napóra, amelyet 1957-ben rekonstruáltak, kb. 10 perces pontossággal mutatta az időt.  

#### Jankovics Marcell A Nap könyve...

...című könyvének 62. oldalától szerepelnek információk még a gnomónról. Innen tallózva:  
> Prométheusz Kronosz-Khronosszal azonos, az Idő Atyával, akinek időjelző kozmikus varázspálcája, gnómonja a földtengely; a mindenség órájának összes mutatója látszólag e körül forog. A tűzcsiholó fúró szexuális jelkép is, az égisten erektált nemzőszerve, amelyet a földanyába fúrva új tüzet, új életet gerjeszt. (L. a siva[[L/Lingam\|lingam]]ot, a hindu Siva isten templomainak szentélyeiben ágaskodó kőfalloszt, mely eredeti gnómon jellegét rég elvesztette, s csak mint termékenység-jelkép funkcionál. Észak-Európában is sok fallikus gnómont találunk a megalit építmények maradványai között.)  

Én magam ezeket inkább [[O/Obeliszk\|obeliszk]]eknek nevezném.  
> ![assets/Gnomon_image3.png](/img/user/G/assets/Gnomon_image3.png)  
> Nemcsak kőszirt, hanem élőfa is lehetett természet adta gnómon. A fák a "nézők" sok-sok nemzedékét kiszolgálhatják, bár nem halhatatlanok, s hogy fontos szerepet játszhattak a csillagászati mérésekben, arra a [[F/Fa\|fa]] és a Nap (valamint a többi égitest) szoros és eleven hiedelmi kapcsolatából következtethetünk. Fa tövén kelő, fa ágai közt lebegő Nap képével minden műveltségben találkozunk. Megtaláljuk szibériai sámándobon (27. rajz), japán selyemfestményen, kínai írásjelen, egyiptomi bronzedényen, mexikói kódex-miniatúrán, a keresztény művészetben, a népművészetben, egyszóval mindenütt. Százszámra idézhetnénk a fa-Nap kapcsolat szöveges példáit.  
- Lásd ezeket A fa mitológiájából kimásolva sokkal részletesebben (mint ahogy itt kitér rá) [[F/Fa\|fa]], [[F/Fa és nő\|fa és nő]], [[N/Nut\|Nut]] és [[T/Tejút\|Tejút]].

> A természetes jelfát az idők során faragott [[P/Pózna\|pózna]] vagy kőrakás (herma), kőoszlop ([[O/Obeliszk\|obeliszk]]) váltja fel, később valóságos oszloperdő a különböző nézési irányoknak megfelelően. A hegyet pedig mesterséges halom, [[P/Piramis\|piramis]], "templomhegy", így alakul ki az a több értelmű jelrendszer, mely az ókori építészetet jellemzi. A mérőműszerek ugyanis nemcsak földi jelzőként működtek, hanem – láttuk – égi jelenségeknek is nevet adtak, és a (csillag)vallás központjaivá váltak. Az a gnómon, amely mögül a napisten egy ki-tüntetett időpontjában kibukkan, vagy amely mögött lenyugszik, nyilván a legalkalmasabb hely a neki szóló áldozat bemutatására, és gyermekének, a királynak trónra emelésére illetve eltemetésére.  
> Az első élőfa-gnómon mutató és áldozati hely volt egyszerre: szent fa, az "élet fája". Égi jelként a látható [[T/Tejút\|Tejút]] élő növényi jelképe; "[[V/Világfa\|világfa]]", aminek ágai, gyökerei közt időről időre áthalad a Nap. Amikor mesterséges jelre cserélik, áldozati oszlopra, obeliszkre, az élőfa továbbra is kultusz tárgya marad, de az oszlopnak is helyet találnak az égben; a láthatatlan világtengely élettelen szimbóluma lesz.  
> A "két horizont" hegykaréjait helyettesítő mesterséges [[H/Hegy\|hegy]]ek sem csupán mérőműszerek, hanem királysírok, nap- és sírtemplomok is, miközben a természetes hegyet továbbra is szent helyként tisztelik (a babiloni fogság előtti években, a Kr. e. 7. század végén a zsidók, mint ősapáik ezer évvel azelőtt, a papság és a próféták tilalma ellenére, még rendszeresen áldoznak egykori szent hegyeiken, hiába van templomuk Jeruzsálemben). A hegy szintén égi jellé válik, "világheggyé", amelynek a kutatók többféle jelentést tulajdonítanak, akárcsak a "világfának". Vagy a "fényheggyel" azonosított égi jelenségnek, az állatövi fénynek feleltetik meg, mely napkelte előtt és napnyugta után látható az égen; vagy égbe vezető lépcsőzetes útnak tekintik, mint a fa és oszlop ágas, lajtorjás formáit (l. az egyiptomi, mezopotámiai, délkelet-ázsiai és közép-amerikai lépcsős piramisokat); vagy a földtengely billegése által leírt képzeletbeli kúp jelképének. A háromféle értelmezés végső soron egybevág. A fényhegy a Nap útja mentén látható, a túlvilágra vezető hegyi út pedig, akár a Tejúttal, akár a föld tengellyel hozzuk összefüggésbe, szintén "napút" az archaikus képzetekben: az égi testétől elvált naplélek, a [[N/Nap – halott Nap\|halott Nap]]isten útja. Csak egy példa a Tejúton járó Napról: az afrikai pigmeusok szerint amikor a Nap fénye meggyengül, Khmvum, a teremtő napisten útra kel a Tejúton, és égiteste számára egy kosárra valót összegyűjt a csillagok fényéből.  
> A jelképes lajtorja fokainak száma megegyezik a planéták illetve a planéta-szférák számával – a késő antik csillaghit felfogása szerint a túlvilági lélekútnak a bolygó(szférá)k az állomásai –, másfelől azonban a fokok egy mérce fokai is! Nocikáme, a vícsol indiánok napgyermek-istene minden nap egy létrán mászik föl az égbe. Létrájának fokai a nappali órákat jelzik. A gnómon-oszlop végül a Napnak szentelt hegytemplomok kultikus tárgyává válik, mint a siva[[L/Lingam\|lingam]]. "Közép-Amerikában – írja Madanjeet Singh a napfák naposzlopokká, a naphegyek naptemplomokká válása kapcsán – a maja királyok 'kőfáknak' nevezett sztéléket állítottak abban a hitben, hogy azok fejedelmi rangjuk tartóoszlopai lesznek a világegyetem középpontjában. Szent fák kidöntésének a szokása Japánban, a törzs levonszolása a hegyről a faluba, s a felállítása ott szent oszlopként (mi-hasira) a görög-római hegyanyának, [[C/Cybele\|Kübelé]]nek ősi, Nappal kapcsolatos évenkénti ünnepére emlékeztet, amelyiken ugyanúgy kivágtak egy fenyőfát és a szentélyébe vittek, s ott szerelmével, [[A/Attis\|Attis]]al együtt imádták."  
> Szikh szerzőnk így folytatja: "A hegy mint kultuszjelkép 'mennyei létrává' vált, melyen az égbe lehetett jutni, ahol – mint hitték – a napisten és más szoláris istenség élt. Egyiptomban a 'Hórusz létrája' fogalom eggyé vált a legrégebbi masztaba formájú építményekkel, amelyekre a lépcsős piramisokat emelték (mint a szakkarait). Samas, a sémi pantheon napistene (...) vezeti be az olyan magasztos erődítmények építésének gyakorlatát, mint amilyen Nanna, a babiloni holdisten zikkuratja. A zsidók 'magaslatokat' (bamot) emelnek, és a görögök megpróbálják legmagasabb hegyüket, az Olümposzt lemásolni. PAUSZÁNIÁSZ, 2. századi görög utazó említi, hogy látta Korinthosz fellegvárának, az Akrokorinthosznak a tetején a Nap oltárait. Az aztékok Teotihuacan piramisait a Napnak és a Holdnak szentelték. Hasonló szerepet tulajdonítottak az inkák az ő szent hegységüknek, a Chimborazonak az Andok szívében".  
> A hegyszerű buddhista templomot az indonéziai Borobudurban Kailásának nevezik a Himalája egyik csúcsa nyomán, ahová hindu és buddhista zarándokok másznak fel, hogy onnan az istenek még magasabban fekvő lakhelyére eljuthassanak: a mitikus [[M/Meru\|Meru]] hegyre; a pancsadzsana vagyis az öt törzs a Rig Védában 'a Nap felé emelkedő szellem különböző szintjeit' jelképezi. Bojonegoro hegyét Jáván azért tisztelik, mert 'a Nap belőle jött ki', és Sri Lankán **Szaman**t, 'a reggeli Nap istenét' a Szamanolakanda-hegyen imádják, amit Ádám Ormának is neveznek. Wu-Di, a kínai Han-dinasztia császára (Kr. e. 140-87) azért látogatta a Cseng-hegyet a Santung-félsziget keleti csúcsán, hogy imádkozhassék a tengerből fölkelő Naphoz. (...)  
> Obong szent hegyét a Nappal és a Holddal együtt ábrázolják, akikkel a koreai Ji-dinasztia uralkodópárja azonosította magát (...). Mexikóban a szent hegy és a Nap formálisan eggyé válik a Teocalli de la Guerra Sagrada (A szent háború temploma) szobrában (1500), amelyen a meredek lépcsőzet tetején a szokásos szentélyt a Nap képmása helyettesíti." (MADANJEET SINGH 1993: 23-26.)  

#### Frank Dénes Dániel írja:

> Az ókorban legkorábban használatos napórák (gnómon) az időt egy pálca árnyékának irányával jelezték; de ezt a szerkezetet csak fényes nappal lehetett használni.  
> A mutató és a 'szám-lap' úgy volt megszerkesztve, hogy a napkeltétől napnyugtáig tartó un. nappali időszakot 12 egyenlő részre bontja. Mivel azonban a nappal télen rövidebb az éjszakánál, ezek a gnomónok télen rövidebb, nyáron hosszabb órákat mutattak. Ezért ha ókori szerzők valamilyen okból pontos adatokat akartak közölni, feltüntették, hogy a nappal hosszával arányos, változó vagy változatlan hosszúságú órákról van szó. Egyiptomi csillagászoktól származik az az időszámítási módszer is, amely azonos hosszúságú évekkel számolva minden esemény napra pontos keltezést segítette elő, és kiválóan alkalmas volt az asztrológiai és csillagászati számítások elvégzésére. Kiindulása annak az egyiptomi Szóthisz évnek a kezdőnapja volt, amelyen Nabú-Naszír babilóni király trónra lépett. Ez a kiindulási pont pedig i.e. 747 február 26., amely naptól kezdve szökőnap nélküli 365 napos évet számoltak.  
>
> A legrégebbi kínai történeti munkában, a Konfuciusz nevéhez kapcsolt Shu-jinben írva van, hogy a napfordulók idejének meghatározására az asztronómusok gnómont használtak. A kínai naptárreform alapjául a gnómon felállítása szolgált, melynek segítségével pontosabban tudták meghatározni a nyári és a téli napfordulókat. Ezt a régi időmérő-csillagászati műszert Tsu-Kong kínai császár i.e. 1100-ban használta először, ezzel határozva meg az ekliptika síkját. A gnómon kínai változata nem egyéb egy vízszintes síkra függőlegesen felállított botnál. A bot árnyékából és hosszából meg lehet határozni a nap állását, és magasságát.  

A legismertebb, legzseniálisabb naptárépítmény (gnomón) a [[K/Kufu\|Kufu]] (más nevén Keopsz) piramis. Technikai adatairól volt szó [[A/Aranymetszés\|aranymetszés]]nél, de itt Várkonyi Nándor azon adatai szerepeljenek, melyek napóra funkciójáról szólnak:  
> Az a mód, ahogyan a Nap az év folyamán a piramis északi és déli oldalát megvilágítja, a napéjegyenlőségek és napfordulók idejéről nyújt szabatos meghatározást. Ez azért fontos, mert a vetés-aratás stb. munkái és rítusai ezekhez az időpontokhoz voltak kötve. A fölkelő Nap a piramis északi oldalát néhány percre megvilágította azon az évszakon át, mely a tavaszi és őszi napéjegyenlőségek közt telt el, az év többi részében csak a déli oldal kapott napfényt, s az árnyéknak ez a váltakozása tizenkét órai pontossággal jelezte a napéjegyenlőségek idejét; nem kellett számításokat végezni az ünnepnap szabatos kitűzésére, elég volt csupán a gúla északi oldalát figyelni. Amikor az épület burkolata még ép, sima volt, ezek az "elfutó árnyékok" tisztán kirajzolódtak.  

Paul Rieppel és más tudósok is cáfolják, hogy a piramis szent méretezése ellenére lenne kozmológiai jelentősége a piramisnak. Várkonyi Nándor ellenérvei:  
> Idjelző szerepét (napéjegyenlség, napfordulók) aligha kell bizonyítani, s azt sem, hogy naptárépítmény volt, méretei többek közt az időmérés elemeit (év, nap) rögzítették kőbe rakva. (Rieppel ezt önkényes fikciónak, frivol játéknak minősíti, azért még visszatérünk rá.) Pontosan jelezte a nyári napfordulót s egyúttal a Nílus áradásának kezdetét (június 21); ezzel kapcsolatban a Szíriusz (Szopdet) heliakális, Nappal közös keltét (július 19), vagyis az egyiptomi újév napját s az áradás beálltát.  
> A [[S/Szíriusz heliakus kelése\|Szíriusz heliakális keltére]] alapított kalendáriumot 2769. július 19-ike óta használták, vagy akkor léptették életbe, azaz éppen a Kheopsz építésének a tudósok által megállapított idejében. (Lehetséges, hogy ekkor szentesítették hivatalosan Újévvé ezt a napot, mert valószínű, hogy régóta "használatban" volt már.) A leggyakorlatibb naptár volt az egész ókori világban, ezért vezette be Julius Caesar a római világbirodalom hivatalos időszámításául, s ettől fogva 1582-ig, a gregoriánus reform behozataláig érvényben maradt. E csillagászati időjelzés fontosságát mutatja, hogy számos templom és piramis volt hasonlóan vagy más csillagok szerint orientálva (vö. Lockyer kutatásaival). A naptárjelleggel kapcsolatos a Kheopsz pontos tájolása is a [[N/Négy\|négy]] kardinális irányban.  

## Lábjegyzetek

[^1]: Lábjegyzet:  
At the center of this universe was the palace of the king; the mythic parallel of this palace was a cosmic tree that the ancient rulers could use to mount to heaven and descend to earth. From the beginning of the Han period onwards, the symbolism of the king as the axis of the world was made explicit through the ritual construction of the ming-t'ang, an edifice that symbolically reproduced the universe at the center of the king's palace.  
—  
E világegyetem középpontjában a király palotája állt; e palota mitikus párhuzama egy kozmikus fa volt, amelyet az ősi uralkodók arra használhattak, hogy felkapaszkodjanak az égbe és leereszkedjenek a földre. A Han-korszak elejétől kezdve a király mint a világ tengelye szimbolikáját a ming-t'ang rituális építésével tették egyértelművé, egy olyan építményen keresztül, amely szimbolikusan reprodukálta a királyi palota középpontjában lévő világegyetemet.  