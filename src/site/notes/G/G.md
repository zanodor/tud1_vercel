---
{"dg-publish":true,"permalink":"/G/G/","title":"G","tags":["Englishtexttranslated","containstransclusions"],"created":"2023-10-19T11:35","updated":"2025-08-31T02:08"}
---


# G

Immáron két sumér szót találtam, melyek elején szerepel egy feleslegesnek tűnő 'g' hang. Az egyik az [[A/Asszony\|asszony]] és [[B/Boldogasszony\|Boldogasszony]] címnél is taglalt `Gasan` (Asan = asszony), a másik a Gyárfás Ágnes A kék emlékkő című Ősi Gyökér 2005/2. sz. megjelent cikkében hozott, Labat 554 jelű `Geme` (lásd azóta Götz László féle adatokkal is [[G/Geme\|geme]]), mely rendesen [[E/Eme\|eme]], mely [[E/Emese\|Emese]] nevében is szerepel.  

Ismert még a szumer `sal` = asszony, nő (vö. a főképpen René Labat adataira támaszkodó [[D/Dudás Rudolf\|Dudás Rudolf]] közlése alapján ismert szinte azonos alakú sumér `ŠUL` = férfi, hős szóval).  

Gyárfás Ágnesnek van egy több helyen említett Lugal Geme című tanulmánya, melyben szintén előjön Geme.  
![assets/G_image1.png|invert_dark](/img/user/G/assets/G_image1.png)  
A csatolt jelet – nyilvánvaló okokból – [[P/Pina\|pina]] címnél is szerepeltettük.  
Záhonyi András A káld-szabír (sumer) képjelek, hangértékek rejtett üzenetei című az Ősi Gyökér 2021/1. sz. megjelent cikke alján is említi futólag.  

Megjegyzés: Götz László adata szerint a [[G/Gyne\|gyne]] és [[Q/Queen\|queen]] címnél is említett sumér `GIN` = nőszemély, rabnő jelentésű (hasonló alakú).  
Götz más adatát (gólya ügyben) lásd [[G/Geme\|geme]].  

## G-előhangos nőre, asszonyra utaló szavak magyartalanok

Ugye sok magyar kutató a sumér nyelv szavait (Deimel/Delitzsch/Labat szószedeteit) használva kívánja megfejteni a magyar szavak/nevek értelmét, de nem veszik észre, ha valami a magyar szóalkotási logikának ellentmond. Például hogy kemény hangzó kivált a szó elején női nem jelölésére nem alkalmas (erről volt szó [[N/Nyelvtani nemek\|nyelvtani nemek]] címnél), illetve ha mégis meg is lenne benne, akkor az már elvont, valamilyen korábbi magyar képzetből extrahált szóra mutat. Így a Gasan is Kaz-Án, azaz az Ég Háza értelmű, és nem anyatejjel gyermekét szoptatóra utal.  

Hasonló esetet láttunk a kemény hangzót tartalmazó [[E/Ég\|ég]] szavunkból származó Anyát/Éganyát jelentő szavakban.  
Azaz a kemény hangzó mutatja, hogy nem földi anyákról van szó.  

### Kan/Kán – Queen : Király-Égkirálynő vonal

Már eleve a Gasan és főleg [[A/Asszony\|asszony]] kapcsán tudni illik, hogy a Geme jelentésében is meglévő Úrnő fogalma egy magasabb rendű nőre, vélhetően Ég-Asszonyra utal (ki gyermekét nem szoptatja).  

Azaz a másik megközelítés az, hogy ezen nevek király (honnan ég királynője) jelentésűek már. Például a [[G/Gyne\|gyne]] címnél látott aveszta `kan`, `kaine` = fiatal lány, perzsa `kaniz` = szobalány, szogdi-iráni `knc'k` = lányka szavak elsője konkrétan a [[K/KAN\|KAN]] [[K/Kutya\|kutya]] nevével azonos alakú (még ha ez deformált szóalakokkal nem is feltétlen vetendő össze).  

A modern arab-perzsában `khanum` a khan/kán női megfelelője, eredetileg tehát méltóságnév, de udvarias megszólitásokban is ezt használják a tisztelet kifejezésére. Tulajdonképpen asszonyom a jelentése. Ugyanakkor vigyázat: mint kiderül, az -um végződés nem feltétlenül birtokos.
- Lásd [Wiki oldalát](https://en.wikipedia.org/wiki/Khanum).

Ugyanott, [[G/Gyne\|gyne]] címnél Péterfai János soraiban találjuk az eligazítást:  
> Arikan Atilla felesége. Ari az Arany becézése, a Kan = Királynő. Őseink a királynőket is királynak nevezték, mert valóban királyok voltak. A női ügyekben férfi király nem ítélkezhetett, mert be sem engedték a nők a férfi királyt az ítélkezéseik vitájába.  

Hasonló esetet másutt is láttuk, amikor például [[M/Magor\|Magor]]/[[M/Magar\|Magar]] nevéből alakulhat [[M/Magyar\|Magyar]] istennő neve, vagy amikor Orionra utaló elnevezésből kreáltak Tejút/Szíriusz-elnevezést.  

Így értjük meg az skandináv feleséget jelentő szavakat (például óizlandi `kona` = nő, feleség, `kván` = feleség) és a [[Q/Queen\|queen]] szót is.  

## Török ğ hang

A törökországi törökök tulajdonképpeni önazonosítására használt [[O/Oguz\|oguz]] névben g valójában ğ azaz gh hang, melyről nemcsak a `kağan` név kapcsán, hanem az [[U/UL\|UL]] és [[A/Ajakhangok a szó közepén\|ajakhangok a szó közepén]] címnél taglalt példák kapcsán is volt szó.  

A török `oğul` és jakut (tuvan vagy szaka) `ool` ezt jelenti (a jakut \[beszélő elmondása szerint; Bahador Alast videóban\] inkább boy és nem son jelentésű, de mindegy is). A török szóban a ğ hang alig ejtett (vagy h-ként ejtett). Amikor a török srác a török `iğne` = tű szót kifejtette \[íne\], pontosan azt kaptam, amit vártam. Hosszan ejti az i-t. A hosszú magánhangzók kiírása helyett használják a g/h hangokat.  
[Ezen](https://qr.ae/pN2kOQ) több helyen idézett Quora válaszban leírják, hogy bizonyos szavakban hogy kell ejteni az azóta [[G/G\|G]] címnél oguz név kapcsán is taglalt ğ hangot. Úgy tűnik, hogy a hosszú mássalhangzók hiánya miatt van betoldás. Azaz úz > oguz.  

Thúry József Török történetírók I. kötetének szójegyzékében a török `tugra` = szultán névjegye szó kapcsán is írja: kiejtve: túra.  
A [[D/Dear\|dear]] címnél említett (széthúzott) török `değer` = érték (`değerli` = értékes; drága mondhatnánk) jelentésű szóban is megtaláljuk.  

A már kétszer említett oguz név kapcsán az [alábbi](https://qr.ae/pvAZDU) Quora válasz kommentjében Esra Dur AKA Supplex nevű török lány írja ([[M/Magánhangzók#Hosszú magánhangzók hiánya az utódnyelvekben\|hosszú magánhangzók hiánya az utódnyelvekben]] cím/alcímnél is szerepelt):  

<div class="transclusion internal-embed is-loaded"><a class="markdown-embed-link" href="/M/Magánhangzók/#5vk3rq" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



> We modern Turks call ourselves Oğuz, you already know that; it reads O:z. There is a reason there is this 'soft g' in our alphabet. It fades away and gets hardened also; I'm really fascinated by this sound. So in this instance, soft g/ğ fades away and it becomes 'uz'. But then again it gets hardened and becomes 'öküz'. `Öküz` means ox.  
> —  
> Mi, modern törökök oğuznak hívjuk magunkat, ezt te is tudod; O:z-nak olvasandó. Nem véletlenül van ez a "lágy g" az ábécénkben. Elhalványul és megkeményedik is; engem nagyon lenyűgöz ez a hang. Tehát ebben az esetben a lágy g/ğ elhalványul, és 'uz' lesz belőle. De aztán újra megkeményedik és 'öküz' lesz belőle. `Öküz` ökröt jelent.  


</div></div>
  

## Örmény ġ hang

[[E/Ég\|Ég]] szavunk megjelenni látszik az örmény `eġǰeru` = szarvas, `eġnik` = őz nevekben. Az örmény ġ lehet ugyanilyen csendes g/h, mint a török ğ.  

## Óangol szavak g hangja

[[S/Sail\|Sail]] szónál óangol `segel` (igeként `seglian`) szavakat, [[P/Play\|play]] szónál óangol `plegian` szóalakot láttunk.  
- Lásd még továbbá [[T/Tail\|tail]] és [[H/Hail\|hail]].

Az óangolban 'g' hanggal jelzett formák nem eredetiek. Szinte bizonyosan nem is g-vel ejtődtek; olyan hangok lehettek, mint a fentebb taglalt török alakok.  
Honnan tudhatjuk ezt? Onnan, hogy `sail` esetében teljesen logikus a `szél` szavunkkal való egyezés: szél nélkül nem lehet vitorlázni.  
És akkor hogy került a 'g' hang rögzítésre? Ahogy más fentebb taglalt esetekben is, itt is a hosszú mássalhangzót kellett valahogy jelölni. Hosszú mássalhangzó hiányában 'é' lehet 'eh'-hel rögzítve és a 'g' a 'h' párja, ahogy erről sok helyen volt szó (holland nyelv kapcsán is).  

Hasonló esetet találunk a dán nyelvben k, sőt, akár két k ki nem ejtésére.  
A dán nyelvben gyakori, hogy a k hang elhalkul vagy teljesen elmarad, különösen mássalhangzók között vagy szóvégen, ha nem hangsúlyos. A **Mikkel** név példája nagyon jó illusztráció erre, ahol a kk betűkapcsolatban a k hang gyakorlatilag eltűnik, és Miel-nek hallatszik.  
Ugyanígy, a dán `stærkere` = erősebb szinte ugyanúgy hallatszik, mint a `større` = nagyobb szó.  

