---
{"dg-publish":true,"permalink":"/G/Gilgames/","title":"Gilgames","created":"2024-10-25T19:00","updated":"2025-09-24T13:47"}
---


# Gilgames

#### Péterfai János írja:

> Gilgames ![assets/Gilgames_image1.jpeg|right|196](/img/user/G/assets/Gilgames_image1.jpeg)nevét akkádnak minősítik, holott színmagyar név. A név helyesen Gil-Ga-Mes elemekből áll. Mind a három elem magyar szó, semmi köze az akkádokhoz, hacsak az akkádok nem magyarul beszéltek. Gil a Galamb egyik neve, lásd Gilice, ami galambot jelent, és a Gil becézése. A perzsa `Gil` szintén galamb, a perzsa szó kétségtelenül a magyar nyelvből ered, csak vessük össze a két nyelv létezésének idejét. A Ga egyértelműen Ház, a Mes Ifjú, mint a Mes-E szavunkban is. Ez a Galamb-Házi-Ifjú jelentés a hős galamb lelkű viselkedésére vonatkozik. Elsősorban édesanyja nevezte Gilnek, gyakran Gisnek.  
> Nevét aztán később, a Gil elemet Gyilnek értelmezve, a Gyilkosság-Házának-Ifja jelentésre módosították. A Gil, Gyil, Kil tényleg jelent gyilkost is. Gilgames az egyik legnagyobb magyar király, akinek tetteiről később eposzokat írtak.   

#### Badiny Jós Ferenc közlése:  

> A Gilgames Éposz semita-akkád nyelvű nyelvemlék egy "Sin-le-ke-Unini" nevű és az i e. 12. században élt babilóni költő munkája, aki ügyesen beiktatta nagy művébe az akkor még igen jól ismert sumir táblák idevonatkozó tartalmát. A Gilgames Éposz ékiratos táblái: Assurbanipal (Kr.e. 669-630), ninivei agyagtábla-könyvtárából kerültek napvilágra.  

Dr. Kovács Sándor Gán.Muš – a kígyó kertje avagy a sötétség című az Ősi Gyökér 2010/1-2. sz. megjelent cikkében **Bil.Ga.Mes**-ként is látom kiírva, B-vel.  
Lábjegyzetes adatként (ahol történelmi szereplőként jön elő, ahogy előtte Nimrud) írja, hogy nevének jelentése Új(jászületett) Ember.  

Várkonyi Nándor könyvének adata szerint régi neve szerint [[G/GIS\|Gis]]. (Alant is becézett formaként jön elő.)  
Bakos Attila A Duna Evangéliuma című könyvének 89. oldalán azt írja, hogy régi nevei közül ismert **Izdubar** (illetve ő Izbudarnak írja) és **Gis'saks**.  

#### Oláh Imre A Nimrud hagyomány...

...című tanulmányából is az derül ki, hogy nem ez volt az eredeti neve:  
> A sumír legendák [[U/UTU\|UTU]] ([[U/UD\|UD]]) napisten fiaként, ÍZ-DU-BÁR (jelentése: "az örök-lélek született párja") formában örökítették [[N/Nimrud\|Nimrud]] emlékét. Itt jó, ha megjegyezzük, hogy azokat az ékjeleket, melyeket sumír nyelven IZ-DU-BAR-nak olvasott George Smith már a múlt században, a semita akkád nyelv GIS-GIL-MAS-nak értelmezi és ennek fejlesztett formája Gilgames, aki senki már \[értsd: nem más\], mint Nimrud, a káldeusok és kusiták nagy királya.  

Bunyevácz Zsuzsa Nimród nyomában című háromrészes rövid tanulmányának harmadik részében Marton Veronikától való (vélhetően Nimród származása – Nimród, a hunok és a magyarok őse című tanulmányában is megtalálható) adatokat oszt meg. Ebben ez áll ([[N/Nimrud\|Nimrud]] címtől áttéve ide):  
Az ékiratok szerint a Biblia említette Nimród azonos Gilgamessel. Neve a régi görögök szerint Gilgamos, innen származik a közismert Gilgames elnevezés. Az ékiratokban (G)IS-DU-BAR, de mind a sumir ékiratos táblákon, mind az asszírok által összeszerkesztett Gilgames eposzban többféle ékjellel írták a nevét, és többféleképpen is hangzósították. Ennek oka, hogy a Gilgames-történetek számos ókori nép hagyományában, írásos emlékeiben fennmaradtak, és a szövegek egymástól igencsak távoli helyeken kerültek elő. Így, ha a történetek azonosak is, a nevek írásában (és hangzósításában) bizony eltérés van \[[[Transzliteráció\|transzliteráció]] címhez is bekerült\]. Leggyakoribb jelentése "a napisten fokosának hőse". E jelcsoportnak más értelmezése is lehet, mert a káld-sumir jelek jobbadán többjelentésűek, de a különféle jelentések nincsenek szöges ellentétben egymással. Egybevetve a Bibliát és a Gilgames eposzt, kiderül, hogy valóban egyazon személyről, bátor vadászról és harcosról, "utazóról" van szó. Mindkettő birodalomalapító, mégpedig az első a (kis)ázsiai birodalomé. Izdubar királyságának központi magja Sinear (=Sumer) és Akkad, Babilon, Erek (az örök város) és Nippur.  
A [[N/Nimrud\|Nimrud]]-életúttal való párhuzamok/azonosítás folytatását is beteszem akkor már ide:  
Nimród "birodalmának kezdete volt Bábel, Erekh, Akkád és Kálnéh a Sineár földjén. Tehát Izdubar és Nimród első birodalma ugyanazon terület volt. Nimród "e földről ment aztán Assíriába és építé Ninivét, Rekhoboth városát és Kalaht. És Reszent Ninive között és Kalah között" A héber iratok Asszíriát "Nimród földjének" nevezik. Izdubar is Asszíria felé kelt útnak, hogy megvívjon Humbabával.  
George Rawlinson angol asszirológus írja, hogy Nimród valóban a babiloni uralom létrehozója volt, és egy vagy két évszázaddal a méd vagy az elamita dinasztia előtt uralkodott.  
Tehát e megállapítások egymással egybevágnak. Mind Nimród, mind Gilgames birodalmának kezdete Sumerhoz kötődik, és szinte ugyanazon városokat alapítják, ezután vándorolnak Asszíriába.  

A mellékelt képet...

#### Bakos Attila A Duna Evangéliuma...  

...című könyvének 235. oldalán elemezni a maga módján (az ötlet hogy képírásként értelmez helyes lehet):  
> Gilgames az óind Szaraszvati civilizációra nagy hatást gyakorló hettitáknál Gis-Gamas nevű. Jelentése a Kis-Ka-Mas, Kiskamasz. Még jobban érthető, ha a név értelmezésekor a szanszkrit ősnyelvet is segítségül hívjuk. Kamasz azt jelenti szanszkritul érzéki, szerelmes természetű. És valóban mi sem jellemzőbb a bimbózó ifjúságra, mint az önfeledt, mindennél izgatóbb szerelem. A Szerelem Isten neve szanszkritul ma is Kama. Analógiásan az ifjú, tavaszi Napisten életöröme, eksztázisa. Gilgames ennek a szerelmes ifjú Napistennek a földi mása, őstantrikus papja. Ninivében találtak egy Gilgames szobrot, mely etiópiai (hét-jó-fiai) ember típust (a kaukázusi fehér ember és az afrikai fekete elegyedéséből keletkezett emberi faj) ábrázol. Ugyanakkor, ha elfogadjuk a találó szanszkrit fogalmi megállapítást, akkor könnyen lehet, hogy egy eredeti, tehát még a sumérok és a szemiták előtt Mezopotámiában élt ősfaj tantrikus papkirályát ábrázolja. Maga a szobor szembeötlően közölni akar magáról valamit, amit képírási (olvasási) módszerrel és a magyar nyelv segítségül hívásával értelmezni lehet. A szobor arcán, mint a suméroknál annyiszor szembeötlő a két hatalmas szem (SZEM), a nagy sasorr (OR, UR), a nagy tömött arcot keretező (KAPES) szakáll. Összeolvasva Szem-Úr-Kép-Ez, vagyis ahogy az előzőekben levezettük, a Napisten képmása, földi helytartója.  
> Tovább elemezve feltűnik, hogy a bal kezével oroszlánt (MAGARU) szorít a (KARA) karjával, miközben a kezét elfogadó (KAP) helyzetben tartja, miközben azáltal, hogy megszorítja az oroszlán mancsát szellemesen közli, hogy (EZ). Összeolvasva, MAGARUKARAKAPEZ azaz Magaruk-Ura-Kap-Ez, vagyis Magyarok-Ura-Kép-Ez. A jobb keze kígyót tart, vagyis ES-betűt, kezét ökölbe szorítja (MAROK), csuklóján a látható kör alakú karperec (OR-ca, UR-ca) és az előtérbe kerülő (KARA-KIRA) kar. Értelmezve ES-MAROK-UR-KI-RA, azaz Ez Ma(gya)rok-Ur(c)a-Ki-Ra, Ez-Magyarok-Ura-(a) Király.  
> Gilgamesről megtudjuk, hogy negyvennapos vándorútra kell indulnia régi hazájába Er-Ut-Ra-ba (Er-Ut-Ra a Vörös-tenger sumér neve). A képen egy (UTU) hajó, a benne ülő hajós fején a (HOD, HUD, HOT, UD, UTU) hold látszik, lelógó (KETE) kezei az (EVESU) evezőt fogják. Összeolvasva Aiu-Utu-Ket-e-vesu, azaz a Hajó-Útja-Kedvező.  

Az [alábbi](https://youtu.be/umyX-ZHVKgA) ÁKTV műsorban 1:37:10-nél Kubínyi Tamás elmondja, hogy amikor a Gilgames-eposz előkerült, akkor jöttek rá, hogy tulajdonképpen olyan, mint a mózesi könyvek, csak sokkal részletesebb, alaposabb.  
Az [alábbi](https://youtu.be/OiO_sdWc3mM) ÁKTV műsorban 1:21:10-nél Kubínyi Tamás azt mondja, hogy a Gilgames-eposz része az [[E/Enuma Elish\|Enuma Elish]].  

A Hamlet Malmában írják:  
Gilgames állítólag Uruk (másképp: Erech, Erek) első királyainak egyike volt. Mesés születésének körülményei révén kétharmad részben isten, egyharmad részben ember, minek folytán ő – a mezopotámiai [[H/Hatvanas számrendszer\|hatvanas számrendszer]] értelmében 60 (Anu) kétharmada = 40, ami Enki-Ea száma; ebből erednek ez utóbbinak olyan nevei, mint Shanabi (2/3, mármint a hatvané), és Nimin (sumerul = 40).  
Ezekről a számokról lásd még [[B/Berossus\|Berossus]].  

Gilgames és Akka/Agga/[Aga](https://en.wikipedia.org/wiki/Aga_of_Kish) harcát Péterfai János csak megemlíti.  

Legutóbb [[M/MISZ\|MISZ]] és [[T/Tölgy\|tölgy]] címnél szerepelt, hogy Gilgames afféle [[F/Fehérlófia\|Fehérlófiá]]nak beillő hős:  
Arról is szóltunk, hogy a táltos a tölgyfa mellett tanított, azaz dalolt, regélt, mesélt, sőt, rejtőzött (fára mászott > fáradt). A török `meşe` talán ennek megfelelően jelent tölgyet, és [[M/MES\|MES]] = ifjú, hős, valamint [[M/MISZ\|MISZ]] = ifjú, "Fehérlófia" jelentéseivel még inkább összeillik, de Gilgames nevében is szerepel ezen fa neve, az alábbiak alapján:  
A Hamlet Malmában, egy lábjegyzetben is előjön [[K/Kutha\|Kutha]] városa, szintén Nergálhoz kötve:  
MES.LAM volt a neve [[N/Nergal\|Nergal]] kuthai szentélyének, jelentése pedig "a buján növő MES-fa" Gössmann szerint (Das Era-Epos, p. 67).  

#### Jankovics Marcell Ahol a madár se jár...

...című könyvében is írja:  
> Minden mesehősök elseje, a sumer Gilgames is fától született neve szerint, ami – ha igaz – "mes-fából való"-t jelent (mes, mez, mas egy közelebbről meghatározhatatlan fafajta neve), a hős becenevének, [[G/GIS\|Gis]]nek "Fa" a jelentése.  

Ezen MES egyezőnek látszik a török `meşe` = [[T/Tölgy\|tölgy]] szóval és felveti, hogy Gilgames is afféle Fehérlófia alak, aki asztrális-erkölcsi utat jár be.  

## Gilgames vagy Galgamás

[[G/Galga\|Galgamácsa]] településünk neve vajon milyen eredetű? Nem bizonyíték arra nézve, hogy a [[G/Galgamás\|Galgamás]] a helyes név? ([[G/Galga\|Galga]] előrészű településnév még több is van.)  

![assets/Gilgames_image2.png|fix_dark fix_light right|96](/img/user/G/assets/Gilgames_image2.png)  
Dr. Gyárfás Ágnes A kék emlékkő című Ősi Gyökér 2005/2. sz. megjelent cikkében és a Fordulat – Hitvilág, mítoszok, legendák című PDF 53. oldalától szereplő Lugal Geme nagy Urasszony ki Mada című írásában, valamint [[G/GA\|GA]] és [[M/Milk\|milk]] címnél szó esett a GA tej jelentéséről.  
Gyárfás Ágnes A kék emlékkő című cikkében Galgamás nevében is keresi a GA szót.  
Lehet-e Gal-Ga-Más a Tejút Hőse, a Nagy(ok) Házának Mása/Hőse/Ifjúja értelmű?  
Gyárfás Ágnes írja még itt:  
> A GAL-GA szavunk is rendszeresen előfordul a későbbi pecséthengerek oszlopos szövegeiben. Ez a két gyök a hős GAL-GA-MÁS két első gyöke. Mivel a régi turáni nyelvemlékekben többször előfordul a galga szó, feltételezzük, hogy eleink Galgamásnak nevezték a nagy, erős, őstej sárkány lényegéből született hőst, a történeti korok Nimrudját, Isten legkisebb fiát, minden magyar mesebeli János ősképét, kinek nevét a későbbi nem agglutináló nyelvet beszélő írásmásolók torzították Gilgamessé.  

## Gilgames csillagkép megfelelője

Gyárfás Ágnes Három óriás és az öreg király – a nyári égbolt híres férfi-csillagképei című Ősi Gyökér 2006/2. sz. megjelent cikkében írja, hogy Gilgamest Héraklész előképének tartják – akit az égbolton a [[H/Herkules csillagkép\|Herkules csillagkép]]ben látunk viszont.  

Jankovics Marcell A Nap könyve című könyvében Héraklész hőstetteiről, ún. "munkáiról", azok értelmezési nehézségeiről szólva írja ([[T/Tizenhármas szám rejtélye\|tizenhármas szám rejtélye]] címnél és másutt is szerepelt):  
> Olyan nagyságok, mint Hésziodosz vagy Homérosz, nem beszéltek 12 munkáról. Héraklész ősalakjának a Zodiákusa nyilván eltért az általunk ismerttől.  
> "A pelaszg Héraklésznek – az év kelta istenéhez hasonlatosan (...) – valószínűleg egy tizenhárom hónapból álló éven kellett végighaladnia. Az ír és walesi mítoszokban a hónapok szimbólumai ilyen sorrendben következtek egymás után: szarvas vagy bika, árvíz, szél, harmatcsepp, sólyom, virág, máglya, lándzsa, lazac, domb, vadkan, hullám és tengeri kígyó. A babiloni Gilgames-eposzban viszont Gilgames kalandjai az Állatöv jegyeivel függnek össze, márpedig a tűroszi Héraklésznek sok közös vonása van Gilgamessel," (Graves 1970: II. 156.)  
- A felsorolt 13 szimbólum közül az első tehát stimmel is, de aligha hiszem, hogy a többi kelta elnevezés az eredeti magyar másolata lenne.

Ez megint olyan vélemény, ami a [[G/Gilgames és Enkidu\|Gilgames és Enkidu]] címnél írottak alapján igaz is megkérdést, hiszen Gilgames Magorral azonosul, a Herkules csillagkép pedig szintén kapott Magorhoz hasonló nevet RB Jr. adata szerint is.  
Oroszlános ábrázolása alapján (annak ellenére, hogy az már a sötét félévbe tartozó) [[O/Oroszlán csillagkép\|Oroszlán csillagkép]] is lehetne, melynek szintén ismert Ur-Mah – Magur neve. (Az viszont igaz, [[J/Júda\|Júda]] és [[U/UR\|UR]] címnél írottak szerint is, hogy az Oroszlán a Nagy Kutya.)  

## Gilgames eposz csillagászati jelentősége, asztrálmítoszi keretrendszerben való értelmezése

Bakos Attila A Duna Evangéliuma című könyvének 92. oldalától a Gilgames eposz [[A/Asztrálmítoszi keretrendszer\|asztrálmítoszi keretrendszer]]ben való értelmezését találjuk.  

[[G/Gilgames és Enkidu\|Gilgames és Enkidu]] címnél elsősorban az eposz Gilgamesnek Enkiduhoz fűződő kapcsolatát taglaljuk.  

#### Huszárik László Gilgames és a Zodiákus – a csillagképek nevének eredete...

...című a Zürichi Magyar Történelmi Egyesület Acta Historica Hungarica Turiciensia XXVII./1. sz. megjelent cikkében bővebben taglalja a Gilgames eposzt. Amit ide lehet tenni tőle:  
> Az eposz Gilgames életének fontosabb eseményeit eleveníti fel 12 fejezetben. Mitologikus történeteit a képzelet és valóság sajátos keveredésének tekinthetjük, mert Gilgamest ma uralkodóként tartja nyilván a történelemtudomány, aki i. e. 28-27. század táján élhetett és a mezopotámiai Uruk város királyainak ötödik tagja volt. A költemény csillagokkal való kapcsolatát már régen felismerték, találgatásokra késztetve elemzőit. Boll és Bezold érdekes egybeesésre hívja fel figyelmünket a Csillaghit és csillagfejtés című könyvben: "...Gilgames eposz tanítja, az állatöv jegyei, a tíz hónapra elosztott ismert ekliptikus csillagcsoportok, amelyek közül többnek babiloni neve megegyezik a még napjainkban használatossal..." illetve, "Gilgames eposz csak tizenegy csillagképre utal határozottan". (Franz Boll, Carl Bezold: Csillaghit és csillagfejtés. Helikon, Budapest.)  
> Gondolom nem ezekre a német szerzőkre utalt Pap Gábor egy előadásában. A könyvet letöltésre nem sikerült megtalálni.  
> A szerzők felismerték a kapcsolatot az eposz és az állatégövi jegyek között, de mégis azt mondták, hogy "...az olyan feliratok, amelyek minden állatövi jegy szerint rendezett asztrológiai írások lennének, mindmáig teljesen hiányoznak." Ez utóbbi állítással nem érthetünk egyet, mert keresve a csillagászati utalásokat elmondhatjuk, hogy nem azonos a 12 fejezet a 12 égövi jeggyel, hanem ennél szélesebb rendszert alkotnak! A Gilgames eposz több csillagászati utalást is rendszerezetten tartalmaz, valós az állatégövi jegyekkel való megegyezés, sőt további csillagcsoportokkal is, csakhogy nem fejezetenként és nem a körben egy irányban haladva végig.  
> Az ismert történet röviden:  
> 1\. tábla. Gilgames teremtését és származását meséli el. A főhős kétharmad részben isten és harmadrészben ember, Uruk város királya volt, aki ellen az emberek zsarnoki természete és kíméletlensége miatt panaszt emeltek az isteneknél. Megfékezésére teremtették meg hozzá hasonló ellenfelét Enkidut, aki az állatoktól "szerelmi szocializációval" lett elválasztva egy Istár papnő segítségével.  
> 2\. tábla. Enkidu Uruk városában megküzd Gilgamessel, majd a végén barátságot kötnek egymással.  
> 3\. tábla. Gilgames harcba indul [[H/Humbaba\|Humbaba]], a cédruserdő őre ellen, de Enkidu és Uruk város vénei megpróbálják lebeszélni a tervéről. Samas napisten segítségében bízva Gilgames végül meggyőzi Enkidut, hogy tartson vele.  
> 4\. tábla. Ketten együtt elindulnak a terv végrehajtására.  
> 5\. tábla. Gilgames álmában terve sikerét látja. Kivágják az őrzött fákat, és Samas napisten segítségével legyőzik Hhumbabát
> 6\. tábla. Visszatérnek Uruk városába, ahol Istár istennő felajánlkozik Gilgamesnek, de ő visszautasítja csapodár természete miatt. A sértett istennő atyja elé járul, hogy küldjék le az Égi Bikát, azzal büntessék meg a hőst. Gilgames és Enkidu azonban megöli az Égi Bikát, a szarvakat pedig a hős a templomba viszi győzelmi jelképként. Lakomával ünnepelnek.  
> 7\. tábla. Az istenek tanácskozásra gyűlnek össze, hogy megvitassák, milyen büntetést szabjanak ki Humbaba és az Égi Bika gyilkosaira. Samas napisten védelmébe veszi Enkidut, de az ítélet végül mégis a halálát mondja ki.  
> 8\. tábla. Enkidu meghal, Gilgames pedig fájdalmában bolyong.  
> 9\. tábla. Gilgames vigasztalhatatlan és elhatározza, hogy megkeresi "halhatatlan" ősét, az alvilágon túl létező Um-napistimet, akit az istenek maguk közé fogadtak a vízözön után.  
> 10\. tábla. Hősünk tovább halad vándorútján. Az isteni kocsmáros nőtől kap tanácsot, hogyan kelhet át a tengeren. Egy révész segíti az átkelésben és találkozik a nagy előddel.
> 11\. tábla. A halhatatlan ős elmeséli a vízözön, a bárkaépítés és istenné vválás történetét. Gilgames is örökéletűvé szeretne válni, de nem állja ki Um-napisti próbáját, aki ennek ellenére mégis elárulja a megfiatalító növény helyét. Gilgames megszerzi a növényt, azonban azt egy kígyó elragadja tőle, így csalódottan tér vissza Urukba.  
> 12\. tábla. Gilgames könyörög az istenekhez, hogy megtudja mi vár rá a halál után. Az istenek meghallgatják és felengedik hozzá Enkidu sszellemét.  
> Ez tehát a történet címszavakban. Ezután HL Gavin White Mul.Apin alapján készített csillagtérképét kiegészítő saját megjegyzéseivel taglalja, hogyan kapcsolódnak az események az égövi jegyekhez. Ahogy írja, ha nem is minden fejezethez kötődik egy-egy égövi jegy, mégis kiválóan elmesélhető a történet a zodiákus segítségével, ugyanis pontos utalások vannak a zodiákus és nem zodiákus csillagképekre.  

Huszárik úgy számol, hogy a – sok mese elemzése kapcsán kihozott, a [[S/Szűz csillagkép#Szűz mint kezdet\|Szűz mint kezdet]] cím/alcímnél taglalt témának megfelelően – a Szűz csillagkép az első stáció, aztán az óramutató járásával ellentétesen haladva az Oroszlán következik, közben az égbolton 180 fokot haladunk még mindig az óramutató járásával ellentétesen, aztán visszatérünk a kiindulópontunkhoz (miként Gilgames is visszatért kiinduló helyére Urukba, Humbaba legyőzése után), aztán ismét 180 fokot haladunk, de most az óramutatóval megegyezőleg.  
Amikor ezt a felfogást megláttam tőle, az [[I/Idő\|idő]], [[H/Hour\|hour]] és [[K/Kör#Kör – két kör\|kör – két kör]] cím/alcímnél, valamint [[L/Lemniszkáta\|lemniszkáta]] címnél (és Johan Oldenkamp által például [[T/Time\|time]] címnél) taglalt kettősóra téma ötlött fel, csak ugye a valóságban például kis éves ciklusban úgy néz ki, hogy téli napfordulótól a nyáriig megy a Nap a pályáján, az okkal így elnevezett Ráktól kezdve pedig visszafelé halad: jön ([[J/Jön és megy\|jön és megy]] nevek meg is felelnek az évköri értelmezésű [[H/Hunor és Magor\|Hunor és Magor]] nevek előrészeinek; [[G/Gilgames és Enkidu\|Gilgames és Enkidu]] is közül utóbbi Hunor).  

Huszárik László Enkidu a Kentaur – a csillagképek nevének eredete című a Zürichi Magyar Történelmi Egyesület Acta Historica Hungarica Turiciensia XXVIII./2. sz. megjelent cikkében tulajdonképpen folytatását közli a korábbi cikkének.  

## Gilgames és Utnapistim

Arról, hogy a vízözön hőse [[U/Utnapistim\|Utnapistim]], azon címnél, és [[V/Vízözön\|vízözön]] címnél is volt szó.  

## Gilgames eposznál is van régebbi irodalmi mű

Spencer McDaniel [ezen](https://talesoftimesforgotten.com/2022/09/22/no-the-epic-of-gilgamesh-is-not-the-oldest-surviving-work-of-literature/) blogposztjában a Gilgames eposzról szól, mint nem a legrégebbi irodalmi alkotásról.  