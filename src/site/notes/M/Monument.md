---
{"dg-publish":true,"permalink":"/M/Monument/","title":"Monument","created":"2025-02-24T22:49","updated":"2025-02-24T22:49"}
---


# Monument

Emlékmű.  

#### Magyar Adorján írja:  

> Fölemlítem még, hogy nagy események, nagy fejedelem valamely tette, avagy halála vagy valamely nagy győzelem emlékére is állítottak föl kőszálat illetve nagy sziklákból képezett kaput, éspedig úgy hogy bizonyos pontról tekintve a Nap az illető esemény minden évfordulóján annak csúcsán állva, illetve annak nyílásában kelvén föl, jelezte az illető esemény pontos évfordulóját; vagyis: nem kellett az elmúló napokat számlálni. Ez tehát az emlékkövek, emlékszobrok és diadalívek egyik magyarázata is. Kezdetben például a fölállított kőszálat csak a maga természetes alakjában hagyták, utóbb azután meg is faragták, hogy mintegy feje legyen, hogy hímtagra avagy emberi alakra emlékeztessen, míg végül ebből az illető személyiség emlékszobra lett. A latin `monumentum` szó tulajdonképpeni értelme emlékeztetés.  
>
> Később az ilyen emlék kövekre emlékeztető jeleket, majd írást is róttak föl. Megjegyezhetem még, hogy ősnyelvünkben a mon, [[M/Mony\|mony]], [[M/Men\|men]] szónak hímtag értelme is volt és hogy viszont a `mon`, `mono` és `mons` szónak a görögben, latinban még egység és hegy értelme is van, mi pedig már tudjuk, hogy őseinknél úgy az egység mint minden kiálló valami (positivum) és igy tehát a hegy is, hímségként volt fölfogva.  

#### Várkonyi Nándor Sziriat oszlopai...  

...című könyvében írja:  
> Az embernek általános, szinte ösztönszerű szokása, hogy emléket hagyjon maga után ott, ahol valamely jelentős teljesítményt vitt végbe, vagy nevezetes esemény történt vele. A legjobban kézügybe eső s a legtartósabb anyag erre a célra a kő. Jámbor kirándulók, ha kissé magasabb csúcsra vagy szokatlan távoli helyre jutnak, szívesen emelnek kőrakást; a hegymászók, földrajzi felfedezők, utazók stb. feltétlenül megteszik ezt, már csak bizonyítékul is, írást rejtve bele. Hasonlóan természetes vágyból ered a halottak nyugvóhelyének megjelölése sírkővel és általában az emlékezet megerősítése monumentum ("emlékmű") állításával. Ha azután a megjelölt hely vagy emlék valamely körülmény folytán kiválik a többi közül, kultusz tárgyává is lehet; egy-egy szent ember sírja például szent hellyé, isteni megnyilatkozás, csoda, országalapítás stb. emlékműve áldozathellyé, oltárrá, szentéllyé, további rítusok szülőhelyévé, kegyhellyé, templommá, vagyis ama régi korokban a népi (társadalmi) élet középpontjává. S mert az ember örök vágya, hogy "megszentelt földbe" temessék, az istenség s a másvilág közvetlen közelébe, azért ezek a szent helyek előbb-utóbb temetőkké válnak. Máig él szokás a templomokba temetkezni, vagy a templom körüli cintermekbe. Ez az oka, hogy a megalit-emlékek környéke tele van sírokkal.  

Ami a szófejtést illeti, nyilvánvalóan a [[M/Mound\|mound]], [[M/MUN\|MUN]], [[M/Mony\|mony]] irányában kell nézelődni. Máris kiderül, hogy nem is annyira az emlékezés (a hasonló alakú [[M/Mind\|mind]] illetve remind szó miatt köthető lenne oda, illetve a latin `monere` ige emlékeztet jelentéssel is így csak utólag alkottatott) kötődik a szóhoz, csak közvetetten. Arról, hogy hogy működik, hogy alkotnak szavakat az utódnyelvek, megint csak egy jó levezetést lásd a témában [[E/Emlék\|emlék]].  
A levezetésünket erősítendő, a `monumental` melléknév első jelentése is nagy méretre, jelentőségre utal, amely megint csak a hegyre utal.  

[[S/Stand\|Stand]] címnél is arról szóltunk, hogy a kőszobor állítása nyomán alakulhatott ki az állít és áll értelem.  