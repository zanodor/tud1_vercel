---
{"dg-publish":true,"permalink":"/M/Musk/","title":"Musk","created":"2024-10-23T20:14","updated":"2024-10-23T20:14"}
---


# Musk

Pézsma. A késői latin `muscus`-t a perzsa `mušk` szóból eredőnek vélik, mely utóbbit a szanszkrit `muska` = herezacskó szóhoz kötik, minthogy e zacskó hasonló a pézsmaszarvas (pézsmály) hasán, köldöke táját lévő zacskóhoz, mely különösen párzás idején a hímnél a pézsmát termeli.  
A CzF szótár adatai szerint:  
> PÉZSMA  
>  fn. tt. pézsmá-t. Ragadós, sötétbarna, igen erős szagu, szétdörzsölhető, keserű izü, tűz által gyulékony test, mely az úgynevezett pézsmály v. pézsmaállat köldöke körül levő zacskóban találtatik.  
> Szélesb ért. némely állatokból kifejlődő, kigőzőlgő, pézsmaféle erős szag. Ilyen a bivalokon, és bivaltejben érezhető szag. Némi hasonlatnál fogva több növények, illetőleg gyümölcsök is neveztetnek róla. l. a következő czikkeket.  
> A sémi nyelvekben bászám, bészem, basám, bosem, erős illatot, zamatot jelent, honnan némelyek a latin-hellen balsamum-ot hozzák vele párhuzamba. De kétségtelenül ide tartozik a görög-latin `muscus`, németül `Moschus` gyöke is. Közelebbről a pézsma németül: Bisam, csehül és lengyelül: pizmo. Habár hajlandók vagyunk is hinni, hogy a szóban levő szagos szernek nevét közvetlenül a héberből, vagy ha tetszik német-szlávból kölcsönözték őseink; mindazáltal azt is kénytelenek vagyunk észrevenni, hogy törzsökéhez nyelvünkben igen rokon a bűz szó (persául: báz) mely nemcsak rosz, hanem általán más szagot is jelent, például e mondatban: se íze, se bűze. A pézsma v. pézma magyarosan büzme lehetne, melylyel egyezik a hellen `osmh` is.  
> 
> PÉZSMAMACSKA  
>  (pézsma-macska) ösz. fn. A petymegek neme alá tartozó állatfaj, akkora mint a macska, szürke, és fekete csíkos szőrü, lakik Keletindiában és Áfrikában. (Viverra zibetha).

A szanszkrit `muska` nem herezacskó, hanem here, hím méh (innen a légy elnevezések is) kellett volna legyen: lásd Magyar Adorján írását [[M/Masculine\|masculine]] vagy [[M/Muscle\|muscle]] szavaknál. Lásd még [[M/Muscat\|muscat]].  

Az [alábbi](https://en.wikipedia.org/wiki/Muskox) oldalon járva tűnődtem el, hogy nem-e párzási időszakban a szarvasbakok által árasztott pézsmaszag neve onnan ered, hogy a szarvas M-SZ vázú neveit kell itt keresni ([[M/MISZ\|MISZ]] címnél álló adatok alapján több nyelven is találunk példát, igaz, ott leginkább a Tejútanya-állatalak szarvasünő ilyen neveit szerettük volna megtalálni).  