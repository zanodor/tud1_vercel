---
{"dg-publish":true,"permalink":"/M/Monnó/","title":"Monnó","created":"2026-02-09T19:20","updated":"2026-02-09T19:21"}
---


# Monnó

#### A Czuczor-Fogarasi szótár...

...adatsorában a [[M/Mennyi\|mennyi]] és [[M/Mind\|mind]] szavak is előjönnek:  
> Elavult régies számnév, mely a mai nyelvben már nem divatozik; a régieknél am. a latin `ambo`, vagy hellen `amjw`, azaz kettő együtt véve. A ragozásokat szintúgy fölvette, mint kettő, és más számnevek vagy számjelentő szók. Mai szokás szerint a mindkét, mindkettő felel meg neki, például Münch. cod. Máté 9. "De új bort új tömlőkbe eresztenek, s monnó (mindkettő) megtartatik." Máté 13. "Hagyjátok monnót (mindkettőt) nőni aratásiglan." Lukács I. "Valának kedig monnók (mindketten) igazak." Lukács 6. "Nem vezethet vak vakot, nemde monnón (mindketten) a verembe esnek?" Máté 15. "Ha kedig a vak a vakot vezetendi, monnaik (mindkettejök v. mindegyik) a verembe esik.  
> Hangra és értelemre rokonnak tartják hozzá a finn `moli` szót, melynek másod foka `molempi`.  
> Mi ezen szó eredetét illeti, valószinü, hogy annak első tagja mon, rokon a mind szónak min v. régiesen men gyökével; utóbbi része no pedig hasonulás által a ho szóból változott el, mely megvan a [[H/Húsz\|húsz]] (= ho-tíz, azaz kéttíz) szóban, melynek önállólag is megfelel a sínai `heu` (= másod), és mongol chu-jar (= kettő, melyben jar csak névrag). Ezek szerént monnó annyi volna mint min-ho vagy men-ho v. mon-ho, mint se-ha öszvetételből lett soha régen sonka (= semba); a men első rész t. i. maga a régi mene vagy meni = mennyi; vagy pedig mind, régiesen: mend. V. ö. MIND. Csupa sínai szókból tévén pedig öszve: `man-heu`, azaz mindkettő, két egység mindegyütt, kerekszámmal véve. (A sínai `man` am. teljes, egész).  

> [!note] &nbsp;
> CzF arról nem ír, hogy heréből, [[M/Mony\|mony]]ból is kettő van (kézből: [[M/Manus\|manus]]-ból is) ill. arról, hogy – azóta másképp is értelmezett – [[E/Ember\|ember]] szavunkhoz hasonlóan ez is felbontható lehet [[M/MON\|mon]] = [[M/Mony\|mony]], mint férfi nemi szerv és `no` = nő elemekre. Az egységet a férfi és női princípium együtt képviseli. Hasonló jelkép az ötágú csillag (lásd róla [[P/Pentagram\|pentagram]] és [[S/Symbol\|symbol]]), mely egy ék és egy kehely összecsúsztatva.  

Varga Zsigmond Az ősmagyar mitológia című könyvében írja, hogy az ősmagyar monnó = mindkettő egyeztethető a sumér `man`, `min` = kettő szavakkal.  

Ha már sumér, a Götz László Keleten kél a Nap című könyvének 178. oldalán hozott táblázatos adatokban más szavak is előjönnek, nemcsak sumér:  

| őegyiptomi   | szumér           | akkád-asszír | indogermán                            | magyar          |
| ------------ | ---------------- | ------------ | ------------------------------------- | --------------- |
| MAN (valaki) | MAN (kettő társ) | MIN (valaki) | ném. MAN (ember)<br>je-MAN-d (valaki) | MONN-no (kettő) |

> [!info] &nbsp;
> Érdekes a valaki és társ jelentés, mert [[E/Ember\|ember]] kapcsán is arról szóltunk, hogy a – társas lény – [[E/Ember\|ember]]: két ember (egymás felé való megnyilvánulását – is – jelenti).  
[[K/Köt#Kettő – Kutya – Ember társa\|Kettő – Kutya – Ember társa]] cím/alcímnél pedig írtuk, az [[E/Ember\|ember]] név második elemének is vehető [[P/Pár\|pár]] észrevehető a Götz László által szintén említett [[P/Póráz\|póráz]] szóban (tulajdonképpen a Póráz megfelel a Páros fogalomnak).  

Tehát még mielőtt a [[M/Man\|man]] szónak hasonlóan kettős (ember) értelmezést tulajdonítanánk, vegyük figyelembe, hogy a Magy-ar kiinduló is legalább annyira jó megoldás (másrészről Magor az egyike egyébként az Ikreknek).  

> [!note] &nbsp;
> Számomra korábban nem volt érhető, hogy lehet az, hogy a(z azóta új infókkal bővült) [[M/Mono- prefixum\|mono- prefixum]] egy értelmű, a magyar monnó pedig kettő.
> A [[H/Human#Homo és man együttes értelmezése\|homo és man együttes értelmezése]] kapcsán azonban felmerült, hogy a görög `homos` = *ugyanaz* fogalmában is egyszerre van meg az *egy* ("egyező") és a *kettő* (a hasonlításhoz minimum két elemre van szükség). Ahogy a `homos` (ugyanaz) viszonyul a `homo` (ember) szóhoz, úgy viszonyulhat a `mono` (egy) a `monnó` (kettő) és `man` (ember) szavakhoz: a "kettő az egyben" elve alapján.  

#### Falvay Károly Nagyboldogasszony...  

...című könyvének 117. oldalán, amikor a női elv hármasságáról és a hím elv egységéről szól talán meg is magyarázza (a magyar [[M/Mony\|mony]] jelentéseinek (tojást/herét és hímvesszőt sőt, magot = ondót is adatol továbbá harang nyelvét is) megadása után írja):  
> Az egy és a kettő, külön-külön önmagában minőségileg azonos szám. Ez a gondolat megjelenik a [[F/Fibonacci-számsor\|Fibonacci-számsor]] első négy számában (1, 1, 2, 3). A magyar gondolkodás szerint a két szám ezért fél-fél Egységet (kezem, lábam, fülem) képez. Az emberi élet folyamatosságát nem a kettősség hanem a hármasság biztosítja.  

> [!note] &nbsp;
> Az is lehet, hogy a Thomas Inman Ancient Pagan and Modern Christian Symbolism című könyvében mindenütt előjövő hímelvű hármasság a három mony-ra: a középen levő hímtagra és az örökítő anyagot tároló két tojásra utal.  

Falvay Károly adatsora egyébként azért is igen érdekes, mert valóban megjelenik [[M/Mono- prefixum\|mono- prefixum]] és monnó egy és (mind)két jelentésben. Na mármost a latin `mons` = hegy és tudjuk, hogy a [[H/Hegy\|hegy]] szavunk az [[E/Egy\|egy]] változata. Könnyen lehet, hogy a latin `mons` a mono egy (és akár kettő és három) jelentéséből indul ki. [[H/Hegy#Egy hegy – két hegy – három hegy\|Egy hegy – két hegy – három hegy]] cím/alcímnél is szerepelt ezen adatsor.  

Egy egység, kettőség, hármasság és négyesség témában később részletesen kidolgozott jegyzetet egyelőre vázlatosan lásd [[E/Egység – kettősség – hármasság – négyesség\|egység – kettősség – hármasság – négyesség]].  
Lásd még [[M/MÓN\|MÓN]].  