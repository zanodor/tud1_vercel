---
{"dg-publish":true,"permalink":"/M/Mássalhangzók felcserélődése/","title":"Mássalhangzók felcserélődése","tags":["nyelvészet","Götz","Englishtexttranslated"],"created":"2025-04-20T14:27","updated":"2025-05-25T18:31"}
---


# Mássalhangzók felcserélődése

Itt megpróbálom az eddigi tapasztalatok alapján sorba szedni a lehetséges hang-evolúciós változatokat. Persze itt nem is annyira hangfejlődésről van szó, hanem szervrokon hangokról.  
Ahogy [[F/Flexió#Magyar hajlítás mint nyelvünk szavainak alapképessége\|flexió]] címnél is szerepelt, a magyar nyelv belső működése szerint egyes hangokban alakváltoztatásokat ejt meg, hogy hasonló jelentésekkel hozzon létre új szavakat. Például vak – fek(ete), fek(szik). A szándékosság egyértelmű, [[M/Magyar képrejtvények\|magyar képrejtvények]] és [[M/Magyar szavak, szórészek alakváltozatai\|magyar szavak, szórészek alakváltozatai]] címnél írottak alapján is. A lényeg a nyelv diverzifikációja, sokszínűsége. A legtöbb szavunk Nap, [[N/Nap háza\|Nap háza]], fénye, tüze, Nap a Földön jelentésű, de mégsem lehet egy nyelv csak N-P vázú szavakból álló, vagy minden szó K-R vázú csak azért mert minden alapja az [[E/Életkör\|életkör]], ahogy [[K/KAR\|KAR]] címnél szóltunk róla. Monoton lenne a nyelv. Minden hangot ki kell használni. Ennek ellenére sok nyelvben már nincs meg a teljes hang-arzenál és saját nyelvi igény szerint cserélik le a mássalhangzókat is (például a latin c akár kiválthatja k, sz, c és cs hangunkat is).  

[[M/Magyar szavak, szórészek alakváltozatai\|Magyar szavak, szórészek alakváltozatai]] címnél szerepelt ...

#### Pap Gábor Ki volt Magyar Ilona?...

...című a Dobogó című újság 2011. 3-4. számában megjelent cikkében írott passzusa. Ami ide tehető:  
> Az egyik hangzó-kategóriából a másikba való átfordulást – egyfajta "kuplung"-szerepkörben – az "ipszilonos" mássalhangzók (Ly, Ty, Gy, Ny) biztosítják, továbbá hogy hasonló szerepet játszik a "sziszegősök" esetében – bár "ipszilon" nélkül – a Dzs hang. A két "szélső" hangzóbokorból, a legzártabb legstabilabb "pöfögősből" és a legnyitottabb, legmobilisabb "sziszegősből" csak korlátozott mértékben lehet átbillenni másik bokrokba. A "sziszegős" Dzs csak a "köhögős" Gy felé enged átváltódnunk, a "pöfögősök" esetében pedig \[...\]  

Itt nem fejezi be, de arra utal, hogy a "jeles" L hang a "pöfögős" V hang felé váltott (lásd általam leszólt [[L/Lengyel\|lengyel]] címnél írt témáját, melyet az [[I/Iván\|Iván]] névnél is alkalmaz), de ezt én nem tartom olyannak, ami az ősiségben a magyarok nyelvében szempont lehetett volna; igaz, L>LY = J = V/W úton eljuthatunk hozzá.  

## Szabályos és szabálytalan mássalhangzó-változások

### K>H>Sz>Th>T>D>Gy>G>H>K önmagába visszatérő hangfejlődése

A legfontosabb, önmagába kígyóként farkába harapó, cirkuláris hangfejlődés a K>H>Sz>Th>T>D>Gy>G>H>K; lásd erről még [[K/KAR\|KAR]].  

#### Magyar Adorján írja:

> S>H, SZ>H, SZ>K, S>K, stb. Ismeretes, hogy az sz hang a h-val gyakran váltakozik (mint ahogy a [[S/Só\|só]] [[S/SZAL\|szal]] nevének is van hal, halsz változata).  
> Ismerve a h és sz hangok gyakori hangcsere jelenségét, észrevehetjük, miszerint az olasz-francia-német `sala`, `salone`, `Saal` szó sem más mint [[O/Ól\|ól]], hol ős-szavunk egyik (de szarmata őstörzsünk szócsoportjabeli) származéka.  

A `sajka` is például angolban `hulk`, ahol a hivatalos etimológia is említi azt a görög `holkasz` szót, melyet Aczél József a szókezdő sz h-ra változása kapcsán említ (vagy őnála inkább fordítva lehetett).  
Az sz>h mássalhangzó-csere gyakorisága miatt `szer` és főképpen `szörp` szavunk tűnik megfejtésnek `herb` szóra.  

Hogy a k, h, s, sz fölcseréltetnek, az az általános emberi hangszervek természetében fekszik. Így jönnek öszve a latin `cornu`, német `Horn`, magyar `szaru`. \[CzF\]  

K>CS változásra példák: \*kuna – csúnya, kavar – csavar, kábít – csábít, körlő – csörlő, kopasz – csupasz, kirche – church, caesar – kaiser.  
SZ>K ill. SZ>G átmenetre számos példa van, mint például `szél` szavunkból eredő angol `gale`.  
K>S(Z) változás fedezhető fel a magyar többes szám [[K/K#A magyar többes szám k jele\|k]] jele (mely egyéb keleti nyelvekben h vagy ha) és az árja nyelvek [[S/S#S mint többes szám jele\|s]] (sz) jele között is.  
K>(S)Z változásra példa a `kapa` szavunkból eredő olasz `zappa`.  
G>SZ váltásra lehet(?) példa a sumer (`gig`-ből lett) gigir, melyből lett szigir, melyből Nagy Sándor szerint lett (volna) szekér szavunk. A szek szógyök persze régebbi lehet, mint a sumérok megjelenése. Nyelvjárások szerint változik a kiejtés ma is.  

A T>D>Z hangsorozat látszik helyesnek a Teo – Dejsz – Zejsz (Teosz, Deusz, Zeusz) sorban.  
Lásd még Z>D hangváltással kapcsolatban magyar búza és perzsa létige bûdan-t [[B/Be\|be]] angol igénél (vigyázat: a -dan önálló, főnévi igenév).  
De hogy mennyire a magyar nyelv belső működésében is tetten érhető a jelenség, jól mutatja a `bűz` > `bűzös` > `büdös` fejlődés. Ugyanígy `méz`-ből is lehet med.  
S>D hangváltás ékes példája a `sárkány` > `dragon` szóváltozás, de `drága` eredete is lehet `sárga`.  

CS>D ill. CS>TH mássalhangzó-változás is lehetséges, ahogy [[T/Tooth\|tooth]] (csont) és [[D/Drop\|drop]] (csöpp) szavaknál láttuk. De amennyiben a görög eredetű skytha valóban csuda szavunkból eredne, akkor ez lenne a leginkább szemléltető példa.  

SZ>T változásról [[T/Temise\|Temise]] és [[T/Tamás\|Tamás]] neveknél is volt szó.  

#### Magyar Adorján írja:  

> A nyelvészek előtt ismeretes, hogy a sziszegő hangok (sz, s, z, zs, cs) igen könnyen változnak t vagy d hanggá, úgyhogy a tem szócsoportot a szem szócsoporttal tulajdonképen azonosnak vehetjük.  

T>C változásra példa bont → boncol.  
T>CS változásról [[C/Csöcs\|csöcs]] és [[C/Csut\|csut]] címnél volt szó.  
T>K hangcsere. Gyerekek kakas helyett tatast mondanak, ahogy én is így mondtam. Magyar akol sumerben például utul. Tekint gyöke CzF szerint tek nem egyéb, mint a látásra vonatkozó régies tet-ik szóban a tet gyök módosított alakja, a kemény t hangnak szinte kemény k-ra változtatásával; s e szerént tek-int annyi volna, mint tet-int.  
T>K hangcserét ejt meg Magyar Adorján is: Sejthető még, hogy az Alvilágnak kezdő k avagy h hangos neve is létezett és hogy ennek nevéből származott a latin `carcer` (karcer) valamint a német `Kerker` = börtön szó is, amely szavak pontos őstörök párhuzama a görög `Tartarosz` = az Alvilág legmélyebb része, vagyis a pokol.  
T>K hangváltozást látunk akkor is, amikor a magyar kutya és hindi `kutta` helyett a dravida telugu nyelvű `kukka` = kutya szót látjuk.  

T>GY vagy GY>T változásra vagy azonosságra példa Magyar > Matar, Gyám > Tám és Győz > Tűz (utóbbi kettő inkább T>GY változásra példa).  
[[K/KUS\|Kus]]-ról is elmondtuk, hogy egészen hasonló hozzá T>K váltással [[T/Tűz\|tűz]].  

### B-D-G mássalhangzók változásai  

A legszemléletesebb példa a [[G/Gömb\|gömb]] és [[D/Domb\|domb]] szavaink hangalaki és fogalmi párhuzama.  

Egyébként ezek voltak azok a hangok, melyeket [[O/Orrhang\|orrhang]]os [[H/Hungár\|hungár]] és más neveink ([[E/Ember\|ember]], [[A/Andor\|Andor]], stb.) kapcsán úgy említettem, hogy nehéz eldönteni, hogy az n/m hangok a betoldások, vagy ezek.  

#### Götz László Keleten kél a Nap...

...című könyvének 147. oldalán ind grammatikusok hangbeosztása alapján menve közöl két hangsort: az övékét (ahol minden csoportba bekerült egy nazális is) és egy kiegészítettet:  
> labiálisok: B, BH, P, PH, M;  
> dentálisok: D, DH, T, TH, N;  
> velárisok: G, GH, K, KH, N (Ng).  
> Az átmenetekkel kiegészített sorozatok:  
> labiális: B, BH, V, P, PH, F, M, U;  
> dentális: D, DH, T, TH, Z, S, N;  
> veláris: G, GH, K, KH, CH/H̬, H, N, J (Ng).  

G-D átmenetről lentebb még lesz szó.  

A 154-155. oldalon hozott szópárok kapcsán írja:  
> Nem igazi metatézisek azonban a következő szópárok:  
>
> | görög     | latin       | orosz   | német         | héber      |
> | --------- | ----------- | ------- | ------------- | ---------- |
> | SKIRT-ao  | GRAD-us     | GRJAD-u | SCHREIT-en    | J-R-D      |
> | *(ugrik)* | *(lépés)*   | *(lép)* | *(lép)*       | *(lemegy)* |
> | TRECH-o   | TRAC-tus    | DOROG-a | STRECK-e      | DEREG      |
> | *(megy)*  | *(vonulás)* | *(út)*  | *(útszakasz)* | *(út)*     |
>
> E látszólagos metatézisek- amelyek ez esetben a szavak teljes tükörfordításait jelentenék – azzal az előbb már említett jelenséggel függenek össze, hogy a nyelvekben sokszor a három fő artikulációs körnek (B, D, G) megfelelő szinonimákat találunk.
{ #j28dg}

- A táblázatban szereplő szavakat már korábban is több helyen taglaltuk, és azon helyeken ([[G/Grade\|grade]] és [[T/Tract\|tract]] címnél) Götz László ezen szópárjait is menet közben felhoztuk/utaltunk rájuk.

G>B változás értelmezhető úgy, mint G>(V)>B változás. Az egyik ilyen ismert eset az [[U/Ugorka\|ugorka]] [[U/Uborka\|uborka]] változata, melyet ma is használunk, a másik az [[A/Avar\|avar]] és [[U/Ugor\|ugor]] címnél is említett eset lehet, amennyiben ugor > avar változat/azonosság elképzelhető. Nos, valójában lehet, az eredeti Úr névből kiindulva.  
Az ugor – uar – avar nevek voltaképpen egy és ugyanazok. [[A/Avar#Avar (Obor) – Ugor (Uhor) – Várhun\|Avar (Obor) – Ugor (Uhor) – Várhun]] cím/alcímnél volt erről szó legutóbb (és arról, hogy a közös kiinduló voltaképpen az alant kopt szó eredete kapcsán is előjövő Úr szavunk).  
A kelta-ír `barantas` = garancia. A G>B változás hasonló az ugorka – uborka esethez, de egy másik pl. az alkudozik jelentésű tájszólásos árguvál, árgovál, árbuvál szóalakokban látott változás.  

D>G változásra példa: Víg szavunk régiesen víd volt, CzF szótár szerint. (A közös a két hangban, hogy gy-re lágyul mindkettő.)

## M-N és kéthangos változások

Jó példa lenne N>M váltásra János > James, viszont ez inkább Jakab szokott lenni fordításban (ki érti ezt). M>N váltásra jó példa [[N/Nature\|nature]], [[N/Nagar\|nagar]] és [[N/Názáret\|Názáret]], valamint mord (Mor-D) > [[N/North\|north]] (Nor-D).  
Miklós > Nicholas. Magy-Ar > [[N/Nagy\|Nagy]]. Egy másik a [[M/Méz\|méz]]/medu > [[N/Nedű\|nedű]] (isteni ital, mint a nektár, ami lehet méz vagy tej, vagy valójában a Tejút elnevezése.  

NG>MP átmenetre híres példák: `láng` > `lamp`/`lámpa`, \*kan-ga > angol `camp` (tábor), `kampó` > aveszta-perzsa `cang`. [[H/Henger\|Henger]] > hemper(eg) is ilyen, valamint hambár/hombár > hangar is. Szintén a magyarban hingál > himbál (vesd össze még hinta).  
Hasonló eset lehet [[S/Single\|single]] > [[S/Simple\|simple]]. Egy új elmélet szerint: [[T/Tengely\|tengely]] > [[T/Templom\|templum]].  
Kolumbán Sándor írja lámpáról, lángról:  
> A Baranya megyei Keszüben ha valami kigyulladt, azt régebben úgy is mondták, hogy "lampot vetött". Vagyis nem lángot vetett, hanem lampot! Ugyancsak Keszüben gyűjtötték a "lampával ég" kifejezést is, melynek jelentése: lánggal ég. Vagyis e két szó, a láng és a lámpa kezdetben teljesen azonos értelmű és egymással felcserélhető volt.  

NG>MB változás a fentiek alapján (P=B) történhet. Egy ismert példa az oroszlán `singa` nevéből eredő szuahéli (és más nyelven is megtalálható) [[S/Simba\|Simba]], mely az Oroszlánkirály Simba karakterét is adja. Ide vehető e mellé a single > simple esete is.  
Egy másik a ginger > gyömbér (fordítva is lehetséges). De a hungár > [[C/Cumbria\|Cumbria]] is ilyen. A [[K/Kimmér\|kimmér]] névbe is bekerül egy b, ahogy g a hungárba? Cambria a walesi Cymru latin változata ugye. Itt is megjelenik a b.  

A másik hasonló, de kevésbé ide illő eset ND>MP változás, vagy ennek fordítottja. Például `grandpa` > `gramp`.  

Götz László Keleten kél a Nap című könyvének idetehető adatsorát lásd [[N/Nazalizáció\|nazalizáció]].  

[[F/Félelem#Félelem = szorongás = szorul = szűk = szükség = szegénység = éhes = íves = homorú\|Félelem = szorongás = szorul = szűk = szükség = szegénység = éhes = íves = homorú]] cím/alcímnél volt szó a rokon ideák mögötti szavakról és írásmódjukról ([[G/Gg\|gg]], ng és más mássalhangzópárokról).  

### R-L-N váltás

Az R-L váltás teljesen ismert jelenség. R>L váltásról több helyen volt szó. Az R hang nem megfelelő pergetéses kiejtése miatt az adott hangzó írásbani/betűveli rögzítése változott. Kínai példát filmekből ismerünk, valamint polinéz példa a Nap Rá nevéből Lá-vá alakulása.  
Szó volt arról is, hogy ami a palóc nyelvjárásban L-es ([[B/Bál\|Bál]]), az az avar-hunban [[B/BAR\|Bar]].  
Fordított L>R változásról Borbola János A Nílus-völgyi hitvilág című Ősi Gyökér 2005/4. sz. megjelent cikkében ír. Véleménye szerint a rú-ként hangzósított fekvő oroszlán hieroglifa eredetileg lú (ló) lett volna. Másutt is láttunk fordított esetet (mintha Péterfai János is egyiptomi példát adott volna meg).  
- Azóta kiderült, hogy ugyanaz az egyiptomi hieroglif jel volt használatos R és L hangokra (vagy ezt a következtetést vonták le).

Götz László Keleten kél a Nap című könyvének 138. oldalán taglalja az R>L váltást.  
> Viszonylag sok nyelvből vagy az R- vagy az L-hang hiányzik. Az óegyiptomi nyelvben, a zendben, a livben, a koreaiban, a japánban például nincs L; a kínai, az eszkimó, több indián és óceániai nyelv viszont nem ismeri az R-hangot. De közismert a raccsolás meglehetősen elterjedt beszédhibája, valamint az is, hogy a beszélni tanuló gyerekek gyakran hosszú ideig nem tudják kimondani az R-hangot és L-t vagy J-t ejtenek helyette.  
> Itt tehát – főleg az L-nyelvek esetében – artikulációs nehézségekről van szó.  
> Olyan nyelvekben is, ahol mindkét hang megtalálható, gyakran bekövetkezik ezek egymásba való átmenete. A párizsi nép például az általános francia "corridor" (folyosó) szó helyett "colidor"-t mond.  

További példákat amiket hoz (hogy alkotott belső fejlődéssel jelentésárnyalatokat az adott nyelv), az adott címhez teszem (nemcsak itt, általában is; minden nem fér ide).  

Másutt is láttunk hasonló esetet: az [[A/Apocalypse\|apocalypse]] utótagja, [[K/Kleptomania\|kleptomania]] előtagja és [[C/Crypt\|crypt]] L-R váltásos kapcsolatban vannak.  

Götz László Keleten kél a Nap című könyvében még korábban, a 128. oldalon szól a nyelvészet által ismert R>L>N váltásról.  
L>N ill. N > L váltásra példa a [[C/Comrade\|comrade]] címnél taglalt Hunor > Khamor > latin `gemellus` > `geminus` = iker és az [[A/Animal\|animal]] címnél látott anima > alma.  
N>L változást említ Záhonyi András: szerinte a sumér `dingir` Inanna Tündér Ilona nevéből származna. [[D/Dal\|Dal]] címnél is volt szó arról, hogy esetleg a dan(a)-ból lett dal.  

### F, V, B, P hangok gyakori cseréje

Egy másik leginkább előforduló hangfejlődés az F, V, B és P hangok közötti; úgy tűnik, nincsenek annyira kötött szabályok arra nézve, hogy mi cserélődhet mire[^1]. Az általánosságban elmondható, hogy egyes nyelvekben már/még nincs f vagy v hang, főleg a szó elején (a latinban van mindkettő), illetve hogy a könnyedebb kiejtés miatt változnak a hangok.  

#### Robert Graves írja:

> B was originally pronounced P in the Celtic languages (the Welsh still habitually confound the two sounds).  
> —  
> A kelta nyelvekben a B-t eredetileg P-nek ejtették (a walesi nyelvben a mai napig gyakran összekeverik a két hangot).
- [[O/Ogham\|Ogham]] címnél pedig láttuk, régen nem szerepelt ábécéjükben P betű.

Az indoeurópai hangtörvényeket követő finnugor nyelvészeti dogmában a magyar f-előhangos szavaknak (pl. fa, fú(j)) p-előhangos elődöket gondolnak.  

Péterfai János a V-F egyezésről írja:  
> A Lu alapjelentése Fény, ami miatt a Lú nevű emberek a Fény emberei, akik megszelídítették a lovakat, majd később a négylábú (Equus) is felvette a Fény – Ló nevet. Kis-Ázsiában, egyik centrális hazánkban élt a Luwi, másként Luwijai nép, Solymos tartománytól északkeletre. Ők a Lúfi, vagy Lúfijai nép, akiknek nevében a Lófia 3.000 évnél régebben már megjelenik. Akit zavar a W-F cserélődés, ejtse ki saját száján a névalakokat.  

A V és B hangok kapcsán annyit, hogy a héberben ezen betűk (Vet/Bet) egynek számíttatnak és csak a nyelvtan és a kiejtés dönti el, hogyan kerülnek kifejezésre. Például [[L/Lulab\|lulab]] mellett `lulav` is helyes, [[C/Caleb\|Caleb]] pedig Kelev is lehet.  
A görög nyelvben is találunk B/V változatokat és a [[V/Való\|való]] címnél említett spanyol `vale` = rendben is b-vel ejtettnek hangzik.  

## Egyebek ömlesztve

A V>B>P>F, K>G>GY, J>GY (például jóból gyógyul), D>GY, R>L, M>B, U>V (lásd ólatin és későbbi latin vagy magyar nedü>nedv; lásd továbbá angol W), CS>ST, V>H (lásd hellén [[D/Digamma\|digamma]]-kiesés) eseteken kívül:  
H>V és V>H mássalhangzó-változásról több helyen esett szó, például `hit` és angol `wit`, vagy fordított esetben magyar `való` és görög `holosz` kapcsán. A két mássalhangzó (a J-vel egyetemben) félmagánhangzói státuszban áll, ez is közös bennük. Vishnu Hindu isten nevét J>V változással Jeshnu elődre is visszavezethetjük, ahogy Acharia S is megteszi ezt "Suns of God" című könyvében.  
Ahogy [[V/Volume\|volume]] és [[C/Corpse\|corpse]] címnél is szóba került, vályú, azaz test, ház és hajó értelméből kifolyólag [[J/Jászol\|jászol]] szavunk J>V hangváltozásos formája lehet.  

Götz László Keleten kél a Nap című könyvének 144. oldalán B/P/V/F->M átmenetre hoz több nyelvből példát; említi a magyar `part`-`mart` párost is.  

V>M. Aczél József is felhozza a közönségesnek mondható M-V ajakhang-változásoknál a magyar `vegyít`/vigyít szót, az azonos jelentésű görög `migü`-, `mig`- kapcsán.  
P>M változás könnyen végbemegy, ajakhangok lévén. [[M/Madár\|Madár]] címnél fordítottjáról is esett szó.  

V>L. Az l és v hangok a szók elején, közepén, és végén tájdivat szerént fölcseréltetnek, mint: lépik vépik, lápa vápa, kilül kivül, belül bevül, fel palóczosan feü, fev, al, au, av, stb. \[CzF\]  
L-V mássalhangzó-változás előjött vibrate szónál, és előfordult például CzF által is említett vép-lép szavakban.  

NY>J változás teljesen elképzelhető. A török `yilan` = kígyó könnyen nyíl szavunkból eredhet, de volt szó [[J/Jón\|jón]] címnél proto-mongol adatról, ahol könnyen NY>J változás jöhetett létre.  

T>P mássalhangzó-változás ugyan szokatlan, de volt rá példa. Ezen az alapon `tészta` szavunk a `pasta` elődje. Továbbá szóba jöhet: ata →apa, tör →pör (mint pöröly szóban). Persze ezek inkább alaki változatok, mintsem konkrét változások.  
Lehetséges az is, hogy [[P/Prove\|prove]]/próba eredetileg t-előhangos volt, mint a [[T/Travel\|travel]], mely kapcsán ismét a forgás került elő és gyökében ott a világfa [[T/Tree\|tree]]. Nem mellékesen a [[T/Try\|try]] is t-előhangos...  
Érdekes, hogy az orosz `pravda` = igazság jelentésű szó p-előhangosként szintén egyező a [[T/Truth\|truth]] szóval.  

K>P mássalhangzó-változásról írja Timaru-Kast Sándor:  
> A "kelta" törvényszerű hangcserének megfelelően a P hang K-ra is válthat (> vö. magyar SIPÍT <> SIKÍT).  
> A kelta nyelveken belül is észlelhető G>F és a K>P hangcsere (mindkét esetben egy íny- \[toroki) hang áttevődik az ajaki hangképző helyre).  
- A görög nyelvben is szabályosnak magyarázzák: egy proto-indoeurópai (PIE) mássalhangzó, amely máshol K-szerűvé vált, a görögben P-szerű reflexet mutat. Ez a hangváltozás a proto-indoeurópai _labiovelárisok_ (ajakkal képzett velárisok) esetében következett be a görögben. Pl. szanszkrit `akṣi` = szem szó és más k-s párjaihoz képest a görög `ὤψ` (`ōpsz`) alakú.
- [[O/Oven\|Oven]] címnél láttunk G>F (V) változásra példát.
- [[F/Farr\|Farr]] elvileg K(H)(v)>F változással jött létre.

G>P. Már [[P/PAR\|PAR]] etimonnál esett szó róla. CzF szótárban is találni változatot: `gerjeszt` némelyütt `perjeszt`.  

F>K, F>C vagy F>Q átmenet, például fura>queer, farag>carve igen ritka, és szabálytalan, olyannyira, hogy a levezetések revideálandók.
A walesi `genau` = száj (Timaru-Kast Sándor fenyő szót ír ide?!) szó is arról árulkodik, hogy F>G átmenet elképzelhető.  
F>SZ változással próbálkoztunk swing fing-ból való levezetésével (bár lehet ez V>F szabályos váltás SZ-előtéttel inkább).  
F>SZ változással fik-ből lehetne a török szik-mek (basz-ni), de valószínűbben `SZIK` = Nap hímségi princípiumot kell látni benne.  

G>GY>TY>T hangfejlődést láttunk sok esetekben, például lúg szavunk dánul `lud`, svédül `lut`. De lötty, laty-ak, lucs, locs szavunk is a nőiségi lák, luk, valamint hímségi (kb.) lúk szócsoportjába tartozik, éppily fejlődéssel.  
G>T szabálytalan mássalhangzó-változásra is akad példa a magyarban: régies sőgből így lesz sőt, esmegből ismét, CzF szótár adata szerint.  

Timaru-Kast Sándor írja:  
> Vannak esetek, mikor a kemény G illetve K hang áthelyeződik a valamivel puhább szájpadi hangok képzési helyére, és ekkor D-, illetve T-nek lesz kiejtve: a kisgyerek is ezt teszi, mikor még az íny- (toroki-) hangok (másképpen a gégehangok) kiejtésére nem képes, és ezt csodálatra méltó ügyességgel oldja meg, azaz a felnőttek beszédével szembeni fejlődési hátrányát "cselesen" leplezi.  

Götz László Keleten kél a Nap című könyvének 152. oldalán hangkereszteződés és polarizáció témában szól erről; a veláris->dentális G-D és K-T változással kapcsolatban felhozza, hogy az angol clear tlear-nek, glory pedig dlear-nek hangzik.  

Götz szól az orosz nyelvben előforduló szókezdő TH > F-re alakulásáról; theta > fita, Thomas > Foma, stb.  

D>F váltás nem tűnik "megengedettnek," ennek ellenére a perzsa-angol etimológia szótár szerkesztői sokszor tesznek szótagkezdő f-hangos szavakat d-hanggal nyitó indo-európai gyökök mellé, azokhoz rokonítva őket, például perzsa `dûd` (füst) → latin `fumus`, perzsa `dar` (ajtó) mellé latin `foris` vagy angol `dough` mellé latin `figura` szavak párosításakor.  
Nevezhetjük tudománytalannak. Az [alábbi](https://qr.ae/pNK70C) Quora válaszomban kitértem a latin `filius` ([[F/Fiú\|fiú]]; lásd még [[F/Filial\|filial]]) hivatalos etimológiája...  
> Latin `fīlius` ("son") from Proto-Indo-European \*dʰeh₁y-li-os ("sucker"), which is a derivation from the verbal root \*dʰeh₁(y)- ("to suck").  
> —  
> Latin `fīlius` ("fiú") a proto-indoeurópai \*dʰeh₁y-li-os szóból ("csecsemő"), amely a \*dʰeh₁(y)- igei tőből ("szopni") származik.

...kapcsán arra, hogy a D>F váltás erőltetett és itt hogy a \*dʰeh₁(y)- megállapított gyök esetében a mi `tej` szavunkat kell felismerni.  
Ugyanakkor például a latin [[F/Facere\|facere]] lehetne tesz > thes > fes változással kialakuló.  

H>P átmenetet CzF több helyütt természetesnek\[?\] vette. Például `hord` – latin `portare`, `halvány` – görög szürke jelentésű `polios`. Valójában H>V>P a fejlődési út. Ez akár elképzelhető [[H/Hunter\|Hunter]] > [[P/Panther\|Panther]] esetében is. Hunter-ről lesz még szó alant.  

F>H átmenet az előbbi megfordítása. Lásd `fiú` szavunk (akár a latin `filius` szón keresztül) a spanyolban `hijo` ill. `hija` = fia, lánya valakinek. Valójában az F>V>H átmenet alapján érthető ez meg. Viszont akár tekinthetnénk úgy is rá, hogy (görögös) F > PH > H változással adódik ki. Persze felesleges, hiszen a F egy kategória a V-vel és a V pedig a H-val. Vesd össze a latin `ferrarius` és a spanyol `herrero` = kovács szavakat, de a spanyol `hermoso` = csodás is állítólag a latin `formoso` = mutatós, formás szó változata, ahogy a spanyol `hada` = tündér szót is a latin `fata` nyomán eredeztetik.  
Érdekes eset a `parázs` fogalmából indítottnak tűnő avar-hun-arab `faraz` = (kanca)ló szó és az avar-hun-angol `horse` = ló kapcsolata ([[H/Horse\|horse]] inkább [[G/Gyors\|gyors]] szavunkból ered).  
Vagy ott van a nemrég felvetett Winter – Hunter és a [[W/Wing\|wing]] címnél említett ónorvég `vængr` = szárny kapcsán megfogalmazott Venger – Hungár kapcsolat. Lehet-e ezeket komolyan venni? A kérdés tehát lényegében az, hogy a `Hun` lehet-e azonos Fén-nel, Vén-nel. Hiszen azt az [[A/A\|A]] címnél álló MindMap-en is látjuk, hogy az An, Án ill. En szócskára épülő, ilyen-olyan előhangos, akár fog- akár torokhangos szavak lényegében megegyeznek jelentésüket tekintve. De úgy is mondhatjuk, hogy HU és KU = fény alapjelentésükből kiindulva is lehet Hun = fény (háza) értelmű.  
(Azt se felejtsük el, hogy mind a KAN (kony, kány, KUN) jelenthet véget, farkat, ahogy PEN/FEN is jelenthet ilyen (kutya) farkát, de mint [[F/Fin\|fin]], [[F/Finger\|finger]] és [[W/Wing\|wing]] szavaknál láttuk, más, a testből kiálló nyúlványt nevét is adhatja.)  

D>H változás lehetősége is fennáll, D>Th>H fejlődési sorrendben. Pl. [[Medico\|medico]] szót a spanyolban majdnem mehiko-nak hallani.  

D>L mássalhangzó-váltásra(?) egy példa a latin `dingua` (nyelv a szájban) és `lingua` (beszélt nyelv). (Mivel [[L/Language\|language]] [[L/Láng\|láng]]gal hozatott kapcsolatba, ez nem lesz jó példa.)  
Efféle változásról illetve hasonló esetekről másutt elvétve volt szó, például [[A/Alder\|alder]] címnél, de legutóbb a magyar nyelvben is találtam ilyet, ha erről van szó. Ugyanis a `medence` és a `melence` mindkettő nőiségi vályu/teknő forma, efféle fogalom.  
[Ezen](https://qr.ae/pN2zde) Quora válaszban védikus és klasszikus szanszkrit és prakrit nyelvek szavainak, hangjainak hasonlításában a válaszadó is szól erről az esetről, de mintha fordított esetről szólna:  
> It is to be noted that early Vedic most probably did not have a "D" retroflex. The "D" retroflex was actually an "L" of Rigveda or "Z" of Yajurveda, both of which now survive in their close forms in Dravidian languages. The emergence of "D" indicates the arrival of Prakrit.  
> —  
> Megjegyzendő, hogy a korai védikus nyelvben valószínűleg nem létezett a retroflex "D" hang. A retroflex "D" valójában a Rigvédában "L", a Jadzsurvédában pedig "Z" volt, amelyek mindkettője rokon formában máig fennmaradt a dravida nyelvekben. A "D" megjelenése a prakrit nyelv térhódítására utal.  

J>D változás szabálytalannak tartandó, viszont J = GY > D fejlődéssel vagy akár J = H > SZ/TH > D fejlődéssel számolhatunk. Freya > Frida nevek kapcsán ötlött fel, de a magyar nevünk megannyi változata kapcsán is láttuk, hogy működik.  

K>J változásra is akad példa. Péterfai János említi tulajdon szavunknál:  
> A Lak származéka a Laj, érvényesül a K – J szabály, mint a Himá-Laja (Hóföld-Laka) névben.  
> A Sanku címet a kínaiak Sanju és Sanjü formában írták át. E névátírásokban a K – J hangevolúcióról van szó! Az angolos Pe-King (Északi-Főváros), Nan-King (Déli-Főváros) a mai kínaiban Bei-Jing, és Nan-Jing átírásúak, tehát K > J hangevolúciót láthatunk.  

Gyakori az arab nyelvben, például `jabbar` = óriás vélhetően a kabar népnévből (ill. annak eredete nyomán) ered.  
A helyén szó volt az esetleges Kutya/Kuda > Juda, Júda változásról is.  
Viszont a latin `suchus` = gyík is arabban `shuja` = kígyó (magyar elődre lehet tippelni).  
Itt még térjünk ki arra, amiről legutóbb [[B/BUJ\|BUJ]], [[S/SZEJ\|SZEJ]] és főként [[H/H, J, V\|H, J, V]] címnél volt szó. Ezen hangok ugyanis a szó végén azért alakulnak ki, mert a nyelvérzék lecsíp egy (hangsúlytalannak vélt) magánhagzót és ilyen félmássalhangzókkal cseréli le. A magyarban is látunk példát ugye (hó > havas, tó > tavak), de itt most főleg az archaikus gyakorlatot kellene tetten érni. Úgy tűnik, a szóvégi ű, ü (ő, ö) és u hangok (idegen nyelvekben ü sincs, így u lesz belőle) változhatnak ilyen glottal stop szerű ([[A/Ajakhangok a szó közepén\|ajakhangok a szó közepén]] címnél volt már erről szó) megoldással, elnémulva ilyen félmássalhangzókká. Így lesz például bű-ből [[B/BUJ\|BUJ]] és tűzből Zejsz/[[Z/Zeusz\|Zeusz]] is vélhetőleg. (Nem sikerült – ezt sem – tudományosan jól előadni, de értjük miről van szó.)

R>Z változásról írja Timaru-Kast Sándor:  
> Az R>Z hangcserét "törökösnek" hívják a nyelvészetben. Az ír nyelv két típusú R hangot ismer: egy szájpadi, kemény R hangot, mint például a FUARA-igh – fázni, hideget csinálni, közömbössé válni (FÁZ-ni, elFÁS-ul-ni) értelmű – szóban, és egy toroki (ínyképzésű) lágy RZS hangot – mint az IRIS \[irzses\] újság, hírlap, közlemény (ÍRÁS) értelmű szóban.  
- Megvan a cseh nyelvben is: Jiri kiejtése Jirzsi.

A témáról Fáy Elek A magyarok őshona című könyvének 192. oldalán is szól.  

#### Péterfai János adata:  

> A harmadik fiú neve Dengizik, szintén színmagyar szóösszetétel. Den-Gir-Ik a helyes megoldás, a névben R – Z hangfejlődés ismerhető fel. Az R hang sok nyelvben fejlődhet Z hangra. Ogurból szabályosan ered az [[O/Oguz\|oguz]], R>Z hangfejlődéssel.  

Másutt kínai példát mutat be:  
> Mindössze 410 eltérően hangzó szótag van ma a hivatalos kínai nyelvben, a szótagoknak önálló jelentése van, mint a magyarban. A kínai írásjegyeket igyekeztek ábécébe is önteni, a hivatalos mai átírás a Pinjin. De a betűi nem azonosak az európai kiejtésekkel, R jele Zs például. Az R változhat Z, majd Zs irányba, de a Pinjin alig pár évtizedes írás, ezért mutatja meg az eredeti hangzást.  
> Az Ember Ren, jele az A betűhöz hasonló. A Ren – Zen, Zsen az Ég egyik magyar neve, ami miatt úgy gondolom, a kínaiak is az Embert az Égből származtatják. Ezt mondja a Ren. A Nap Rir, ami Zsizs ejtésű.  

[[D/Dzsingisz kán\|Dzsingisz kán]] címnél szóba került a [[G/GIR\|GIR]] = gyermek jelentése és a törökös R>Z váltás, mely a [[M/Magyar\|magyar]] címnél említett tuareg (még a tuareg és török szavak is hasonlóak) szó alapján nem török jellegzetesség. Akár a sumér időben is meglehetett. Ilyenképpen a Gir = gyerek és `Gis` = kis fogalmak megfelelnek egymásnak. Ahogy Péterfai János írja (nem sumér R>Z váltással kapcsolatban):  
> A Gir szó R hangja Z kiejtésűvé vált, a Giz, vagy Gisz tehát a Gir szóból ered, jelentése Gyerek.  

#### Czeglédi Katalin A keleti magyar sezserék nyelvi tanulságai...

...című az Ősi Gyökér 2007/4. sz. megjelent cikkében (kétfajta névanyag összehasonlítása kapcsán) írja:  
> Az -r- és -z- szembenállásnak pedig az a magyarázata, hogy a cirill betűs változat a két hang (-r-, -z-) közvetlen elődjének (-δ-: interdentális zöngés spiráns) egy másik, nem -r-, hanem -z- fejleményét őrzi. A jelenlegi tudományos álláspont szerint ezt a rotacizmus és a zetacizmus jelenségének nevezik. Az előbbit a bolgár ill. a csuvasos típusú nyelvek jellemzőjének, az utóbbit a köztörök nyelvek egyik megkülönböztető jegyének tartják.  

#### Götz László Keleten kél a Nap...

...című könyvének 597. oldalán hozza az ujgur `taz` = kopasz szót, ami ugye nálunk [[T/TAR\|tar]], azaz itt is felfedezhető a változás.  

R>ZS/DZS változásról ...

#### Grandpierre Atilla A királyi mágusok...

...című dolgozatában írja:  
> A kínai forrásokban a hunok neve az i.e. 11. század előtt "rong", illetve "zsong" (dzsong) volt (a kínaiak az "r" hangot nem tudván kiejteni, rendszerint zs vagy dzs hanggal igyekeztek pótolni).  

R>K/KH/G változás vajon működhet-e? Péterfai János írja, hogy Tuareg rokonainknál a Majegh, olvasata Majer, Szabad Ember, Nemes, Nagyúr értelmű.  

#### Oláh Imre A Nimrud hagyomány...

...című tanulmányában Jacob Bryant-tól osztja meg:  
> Az "uk" vagy "ouk" babilóni szó, és egyben urat, herceget, nemes kiváltságos személyt jelölt: "Uxxous or the Greek Oxxousos that is the Great-Khus or Lord Cusean." Vagyis: Ukkous vagy Okkusos, Nagy-Khust vagy Khus-urat jelente.  

Ezzel kapcsolatban annyi megjegyzésem hadd legyen, hogy a tuareg és török \[milyen hasonló nevek\] nyelvekben az [ezen](https://qr.ae/pN2kOQ) több helyen idézett Quora válaszban leírottak (a g és ğ hangok közötti különbséget írja le a válaszadó) alapján az R>G (KH, K) átmenet elképezhető. Lehet egy avar-arabos vonás is.  

Érdekes a v>o magánhangzóra váltás, lásd a germán `new` és `löw` szavakat összevetve a görög `neo` és latin `leo` szavakkal. Erről másutt is volt szó, [[O/Ozirisz\|Ozirisz]] [[V/Vezér\|vezér]]ből és `oasis` bázis szóból (annak eredete nyomán) való eredeztetése kapcsán. [[O/O#O mint U és V\|O mint U és V]] cím/alcímnél erről volt már szó.  
A g>w (u) váltás olyan szavakban, mint bow is ismert ([[A/Ajakhangok a szó közepén\|ajakhangok a szó közepén]] címnél hasonló témát tárgyaltunk).  
G>V váltásra lehet példa a több helyen említett [[C/Csillag\|csillag]] > szláv `cselovek` = ember; emberiség szó, bár lehetséges, hogy a v hiátuspótló és a szóvégen g = k azonosság van.  
G>W/Y változásra angol példák: Ami a modern angolban w-re, vagy y-ra végződik (lásd hay, way, play ill. maw és dew), az az óangolban/ógermánban és a magyarban leggyakrabban g (vagy gy) hang.  
A legszemléletesebb példa `hogy` > `how`.  
Legutóbb [[G/Gododdin\|Gododdin]] címnél (ahol próbáltam védeni a gu- előhangos szavak eredetiségét) is szó volt arról, hogy a Wodan/Godan/Odin egy lehet és a kiinduló lehet g- illetve gu- előhangos, ismerve a hunok nyelvének elterjedtségét. Még a [[V/VAK\|vak]] és a [[K/Kuk\|kuk]] is egyezőnek mondhatóak lehetnek.  

Götz László Keleten kél a Nap című könyvének 152. oldalán polarizáció témában említi a G, TH és W váltakozását. A felhozott példa: az óind `gharma` = meleg, görög `thermos` = meleg és germán `warm` = meleg szavak közt szabályos hangátmeneteket jelöl meg a nyelvészet.  

#### Oláh Imre A Nimrud hagyomány...

...című tanulmányában felhozza a V-G változást (mely a J-K változáshoz hasonló) (viszont ez egy szabálytalan és önkényeskedéshez vezető eljárás, főleg, hogy közben [[K/Khamor\|Khamor]] címnél más megoldást is találtunk):  
> Mármost, ebből a [[H/Humavarka\|humavarka]] szóból kiindulva – miután a több nép-név végén is szereplő "ka" végződést elhagyjuk, bárki könnyen észreveheti, hogy e név két külön részre osztódik: a Huma- és a -varra. Továbbá az M és N hangzók szokásos módosulásait is figyelembe véve: a jól ismert Hunavár szóhoz jutunk. Minden bizonnyal ebből a népnévből alakult idővel azután a "várhun" név.  
- A régi nyelvben a jelzős szerkezetek így is, úgy is szerepelhettek.

> Feltehetően ebből a formából képződött idővel aztán ki a Var-hun vagyis a hajdankori [[A/Avar\|avar]] név is, amit ne felejtsük, hogy krónikásaink sohasem neveztek avarnak, csak hunnak! Sőt a V = G, mássalhangzó hasonulás folytán – lásd, várad = gorod, Visegrád... – a továbbiakban már a `Hun`(a)-gar vagy az "előmagyar" [[O/Onogur\|onogur]] vagy Ungar név is levezethető.  
> Ám ha ezek után, a Humavar névformát továbbra is alapul véve, ezt a kifejezést történelmileg ellenkező irányban visszafelé gördítjük és az idők folyamán, a v=g betű igazodást ismét szem előtt tartjuk, a sumir név eredeti formájához jutunk vissza. Ami pedig Prof. Badiny igazolja, mert az ő érdeme volt először, hogy J. Oppert francia nyelvész nyomán, a sumir névszót elsőnek Hun-mag-ar-nak olvasta.  

[[E/Ekva\|Ekva]] címnél is volt szó ilyen változásról, de ott G>V változásról. A svéd `Akka` = (isten)asszony rámutathat-e arra, tettük fel a kérdést, hogy eredetileg két k szerepelt a névben? Mert mindenütt másutt (aqua, equus, JHVH) megvan a v hang is a szavakban/nevekben. Itt talán az okozza a zavart, hogy [[E/Ég\|ég]] szavunk [[E/Év\|év]] és [[E/Éva\|Éva]] formában is előjön.  

V>G szabálytalan változásra példa még `szivar` > `cigar`. A dán főváros Kobenhavn neve a magyarban Koppenhága, g-vel ismét.  

Götz László Keleten kél a Nap című könyvének 154. oldalán ír a [[H/Hangátvetés\|metatézis]] (hangok, szótagok megfordulása) jelenségéről. Oda került ami ide tehető lett volna.  

Az Ausonok neve An-Fiai jelentést is tartalmazhat magyarul. Az U és V az N betűvel gyakran keveredhetett. [[P/Práczki István\|Práczki István]] is gyakran tesz hasonló megjegyzéseket és magam is találkoztam gyanús esetekkel: például [[A/AN, ÁN\|AN, ÁN]] címnél írtam, hogy a latin `anas` = kacsa és `anser` = lúd szavak alapján eredetileg An-alakú kellett legyen a latin `avis` = madár szó is.  
- Itt jegyezzük meg, hogy az 'au' diftongus könnyen alakul an-ra, azaz a kiinduló lehet egy hosszú magánhangzó, pl. ó is.

[[D/Dana\|Dana]] és [[I/Isten\|Isten]] címnél is szerepelt Tomory Zsuzsa Istenes magyar emlékeink III. rész című Ősi Gyökér 2005/3. sz. megjelent cikkének passzusa:  
> A `tevő` szó `tenő` alakban a Bécsi Kódexben jelenik meg "gonosz-tenoc", tehát gonosztevők értelemmel (V.3:206). Ezek ismeretében Isten azonos az Ős-ten, Ős-tenő, ősi cselekvő kifejezésekkel, Teremtőnk tulajdonságait híven fejezve ki.  

#### Magyar Adorján Kérdések...  

...című könyvében írja:  
> Míg a hangváltozás törvényét a német nyelvészet \[[[Indogermán nyelvészet\|indogermán nyelvészet]]\] nyomán ma már a mi nyelvészetünk is ismeri, (amikor is egy szó valamely hangja rokon hangzású hanggá változik, például par-bar-var) addig a hangcsere (amikor egy szóban valamely hang nem rokon hanggá változik, például bar-zar-kar) okaival, törvényeivel nem vagyunk tisztában, vagyis e dolgot ma is ötletszerű, szórványos valaminek, vagy beszédhibákon alapuló dolognak tartjuk (Gombocz: Nyelvtörténeti módszertan), holott pedig ennek is a leghatározottabban felismerhető és megállapítható okai, törvényei vannak. És miért nem tudtuk mindezt megállapítani? Azért, mert éppen a magyar nyelvet nem szoktuk eléggé figyelemre méltatni, s azért mert e dolgok csak az árja nyelvek figyelembe vétele mellett ma már meg nem fejthetők, mi pedig nyelvünk saját jelenségeiből következtetni nem merünk, illetve megszoktuk, hogy mindenben csak az árja nyelvészet nyomaiban haladjunk. A hangcsere kérdését már egy cikkemben a szőlő szavunkkal kapcsolatban érintettem, egy táblázatot is bemutatván ott, közelebbről azonban e dologról szándékosan nem szólottam még, s itt is csak annyit akarok erről megjegyezni, hogy ez bizonyos természeti dolgokból indulván ki, később mindjobban kifejlődött, ősnyelvünkben egy ideig tudatossá is vált, majd utóbb, bizonyos változások beálltával összezavarodott, és ismét csak öntudatlanul élt tovább. Hogy mindezen dolgok azután nem csak a nyelvészet, hanem a művelődéstörténelem terén is mily nagy fontossággal bírnak, azt majd csak akkor fogjuk megérthetni, ha alkalmam lesz kifejteni, hogy őstörzseink nevei (például magyar, besenyő, jász, székely, kun, szemere, kazár, stb.) valamint ősvallásunk istenségnevei, továbbá a nyelvjárások is főképpen ezen alapulnak, és hogy az illető törzsek életmódjával (földművelés, halászás, gyümölcs vagy gabonatermelés, stb.) is a legszorosabb összefüggésben voltak.  

## Lábjegyzetek

[^1]: Lábjegyzet:  
Illetve van. A Grimm féle indo-germán hangfejlődési törvényeket (később így hívták: tendenciákat) átvevő finnugor nyelvészek is kimondják, hogy a proto- nyelv P hangjából lesz F. Borbola János Az uráli tilalomfák című Ősi Gyökér 2006/3. sz. megjelent cikkének idevonatkozó cáfolatát lásd [[F/Fúj\|fúj]].  
Említi itt még a Grimm-Verner féle bh → b → p → f "indogermán körforgás" elvetett törvényét.  