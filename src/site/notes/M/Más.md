---
{"dg-publish":true,"permalink":"/M/Más/","title":"Más","tags":["Englishtexttranslated"],"created":"2025-05-29T22:51","updated":"2025-06-09T15:20"}
---


# Más

Mit jelent az, hogy más? Egyrészt nem ilyen, hanem olyan, azaz más = különböző. Ugyanakkor más jelentése is van, úgy, mint mása, képmása, hasonlója.  
Hogy is van ez? Egyszerre jelenti valami azt, hogy hasonló és különböző? Ez csak úgy lehet, hogy itt ismét [[E/Életkör\|életkör]]ben kell gondolkodni. Ezek alapján értjük meg azt is, hogy szórakozik velünk a hatalom is: mindenről lehet bizonyítani valamit és az ellenkezőjét is. Mikor mi áll érdekében.  

Korábban az életkör említése nélkül így szerepelt itt:  
Ki vagy mi a más? Aki, vagy ami nem olyan mint én vagy (a szóban forgó) "ez," mondhatná egy mai, indo-európai, judeo-keresztény dogmákon felnőtt ember. (Lásd még Jankovics Marcell Mély a múltnak kútja című könyvének 221. oldalát, ahol a kulturális másságról szól.)  
Igen ám, de a magyarban más azt is jelenti, hogy valakinek, valaminek a mása, képmása, hasonlója, akár tükörképe (ahogy a viccben a "Szása alatt a Mása"). Ez a jelentés hogyan alakult ki vajon? A két más kiegyenlíti egymást? Kétségtelen, mindenki más a másikhoz képest, ez adja az egyén(iség) fogalmát, viszont az egyén már egy, ráadásul Istennel egy.  
Aztán arról is lehet beszélni, hogy egy matematikai halmaz másik eleme is más, de a másik halmazból kikerülő elem is más. Például biszexuális egyén más partnert választ: melyiket, a nőt vagy a férfit? Jankovics Marcellnél a másság elsősorban politikai (és modern vallási?) kategória. Nálam biológiai-csillagászati. Lásd még lejjebb [[M/Más#Más mint másik oldal\|más mint másik oldal]] alcímet.

Lásd még legutóbb [[M/MAS#^z6ipar\|MAS]] címnél írottakat.  

A másságot körbejárjuk [[O/Other\|other]] címnél is, ahol arról volt szó, hogy a magyar más szavunk úgy látszik kiindulni a [[M/MA\|MA]] = anya, föld, anyaföld (bolygó) alapszóból, ahogy a szanszkrit `anyas` = más az anya (vagy [[A/AN, ÁN\|AN, ÁN]] = menny) szavunkból (ezt CzF nem veheti észre): még a szóvégi -s rag is stimmel.  
Szó szerint szólva a más az, aki anyától született? Inkább arról van szó, hogy a más a földi mása az éginek, a Hermész Triszmegisztosz (Thot) által elhíresült "Ahogy fenn, úgy lenn" axióma értelmében.  

A szanszkritban viszont antarás is jelent mást és ezen szóból látszanak eredni (értsd: e szó alapján érdemes elindulni, a szavak nemcsak úgy erednek, ahogy az indo-európai nyelvészek gondolják) a germán szavak, a német `ander` és angol [[O/Other\|other]].  
Antarás-ban ha anya nem is, de megvan An, Án = Ég(isten(nő)), Menny neve és a Tar, Tár = tér (égi tér; csillagos ég, világűr) értelem. Antarás tehát a másságot már nem a földhöz, hanem az éghez, világűrhöz viszonyítva képzeli el. (Kicsit olyan, mint a Nap-Föld kapcsolatát, mozgásait figyelni: minden relatív.)  
[[O/Other\|Other]] címnél szóltunk a perzsa [[M/Mostoha\|mostoha]] jelentésű, azonos alakú andar szóról is.  
[[O/Other\|Other]] címnél még felmerült az is, hogy a másság az emberiség (egyrészről) nem-földi leszármazására (és lényegében a [[K/Kutyanemzés\|kutyanemzés]]re) utal. (David Gordon White Dog-Man könyvében folyamatosan használja kapitális kezdőbetűvel az Other szót, szintén egy kutyanemzett (de szerinte barbár) fajra értve.)  

#### Péterfai János...  

...ezt írja másról:  
> Urzigurumas nevében talán az Úr Sziguru Más látható. A Más \[jelentése\] a Fia igen gyakran, vagy a másodkirály, akit kivégeztek a főkirály helyett, ma már nehezen felfogható okokból.  

Péterfai János Bakos Attila A Duna Evangéliuma című könyvének 454. oldaláról (ahol a `más`/`mása` = fia jelentést megadta) vehette talán az ötletet. Vagy pedig Baráth Tibortól[^1], akitől Bakos Attila is vette ötletét.  
A [[M/Második\|második]], [[S/Second\|second]] és [[K/Követ\|követ]] címnél írottak alapján még lehet érteni, hogy a más lehet trónon következőleg követő (örökös) értelmű.  
Aképpen kell gondolkodni itt is, hogy [[M/Magur\|Magur]] mása [[H/Hunor\|Hunor]], aki a nyári napfordulón követi őt a trónon. Másképpen: az Ikrek csillagkép Mas-Mas (lásd még [[M/Mastabbagalgal\|Mastabbagalgal]]) neve is mutatja, hol történik meg a váltás.  

Richard H. Allen Star Names című könyvében az Ikrek Csillagkép alfájánál szól egy igen érdekes asszír `Mas-Mas` = Ikrek elnevezésről. (Lásd [[M/Mastabbagalgal\|Mastabbagalgal]].)  

Az Ikrek M-S vázú neve azért is érdekes, mert a [[M/Miscoatl\|Miscoatl]] címnél szereplő Giorgio de Santillanától származó adat is az Ikreket hozza szóba, mint esetleges (hatalom)váltási pontot.  

A spanyol nyelvben `más` = több illetve melléknév-fokozó értelmű. Amely szó logikáját értjük is, hisz a más jelentése egyen kívüli, akár velem azonos (képmásom), akár nem: más a [[M/Második\|második]] szavunk alkotója is.  
[[M/Második\|Második]] címnél szerepelt, hogy a **más utalhat a mes-fa másik felére**, arra, hogy az első [[E/Ellen\|ellen]]ső, másik felén járunk a téridőben. A más a `mez(ő)` szó alaki párja is lehet. Frissen [[O/Other\|other]] címnél is írtam:  
An-Dar = más(ik) értelme lényegében azt jelenti, hogy a [[M/MES\|MES]]-fa Tejútközponttal szemközti oldalára, a "másik Nyilasra" utaltak vele, de valódi értelme Án Csillaga, mely viszont a mindenkori [[S/Sarkcsillag\|Sarkcsillag]] neve is lehet [[A/Anu\|Anu]], [[S/Sárkány csillagkép\|Sárkány csillagkép]] és [[T/Thuban\|Thuban]] címnél írottak szerint.  
An-Dar egyúttal megfelel a [[H/Hunter\|hunter]] névnek is: a másik, a télen ([[W/Winter\|winter]] is hasonló alakú szó) látható Orion a nyári napfordulós állás a téli napfordulóshoz képest.  
Ez megmagyarázhatja azt is, miért éppen kereszt alakú a [[M/MAS\|MAS]] címnél taglalt sumér szó piktogramja.  

[[N/Négy#Négy sarok – a világ (és a ház/szoba) négy sarka – négy angyal\|Négy sarok – a világ (és a ház/szoba) négy sarka – négy angyal]] cím/alcímnél is (bővebben) szereplő Molnár V. József Világ-Virág c. könyvének 16. oldaláról való adatok szerint a négyzet átlóinak keresztező pontjából származó középpont a "más minőség," melyet népi imádságaink is számon tartják. (Imádságokat lásd [[N/Négy\|négy]] címnél.)  

Mindez azért nagyon érdekes, mert [[M/MAS\|MAS]] címnél négyzet és kereszt is megrajzolásra került.  

Talán mert arra asszociál, hogy a Nap/Isten mása, azzal egy (lásd fentebb: más-más egyénben közös, hogy egy az istene). Az ember maga viszont úgy a mindenség középpontja, ahogy élőhelyét, a Földet annak tartotta a [[G/Geocentrikus világkép\|geocentrikus világkép]]e szerint. Itt térünk vissza a [[M/MA\|MA]] etimonhoz, ami anyát, Földet jelent (és nyilván ehhez köthetően máh Holdat, hónapot a(z arab?)perzsában).  

Bakos Attila A Duna Evangéliumában nemcsak a 454. oldalon, hanem több helyen, például [[M/Mózes\|Mózes]] nevének értelmezésénél is a Mása, Képe értelmet keresi.  

Ugyanakkor a [[M/MAS\|MAS]] piktogramjában meglévő négyzetnek[^2] a kereszttel más oka is lehet.  

#### Bobula Ida The Great Stag...

...című dolgozatában (magyar fordításában) írja:  
> Úgy tűnik, a Zodiákus volt a témája a sumér korai elméleteknek – talán pre-sumér asztrológusoknak. A Közel-Kelet korai művészetében mindenhol szarvas állatokat találunk – őzet, szarvast, kecskét – **akik a szarvaik között hordják a Napkorongot vagy a szimbólumát, ami lehet egy négyzet, vagy egyenlő szárú kereszt** vagy épp egy nap-madár, mint a sas[^3].  

De az is érdekes, hogy a kelta `màs` = ülep, mert ez magyarázatot adhat a több helyen említett török `göt` = ülep, segg szóra is. Mivel ezen török szót közben [[C/Coot\|coot]] és [[G/Göd\|Göd]] címnél írottak alapján közben picsa (pina) jelentéssel adtuk meg, ezért a kelta szó is lehet ilyen jelentésű.  

A [[M/Mássalhangzók\|mássalhangzók]]at tekintve a más a magánhangzó, ami éppen a lélekkel feleltethető meg, éppúgy, ahogy az [[E/Egy\|egy]] szavunk lélek, szellem vonatkozású, mely szavunk a kún-hun nyelvben [[A/AN, ÁN\|AN, ÁN]]: mely AN szerepel az indo-európai nyelvek mást kifejező szavában (lásd [[O/Other\|other]]). (A latin `mās`-t lásd [[M/Male\|male]].)  

Teljesen véletlenül fedeztem fel a CzF szótár `szülep` címszavánál, hogy a régi (nép)nyelv a [[M/Méhlepény\|méhlepény]]t `más`, `mása` néven nevezte. Mivel a gyermekek születése és a folyamat vizsgálata elvileg megelőzi a magyar ősvallás kialakulását, úgy gondolom, a más ilyen értelméből kellene kiindulni. Hogy miért nevezték másnak? CzF szerint mert másodikként távozik az anya méhéből (latin analógiával is igazolja okfejtését).  
Nos, valójában azért lehet, mert...
1\. úgy tartották, hogy a méhlepény **a gyermek méhbéli ikertestvére, társa, mintha vele egyenértékű lény volna**.  

(Az indonézek felfogása szerint **a méhlepény meg nem született ikertestvéreket is tartalmazhat**, ezét gyermekruhákat és pár korty anyatejet helyeznek mellé.)

2\. a kerek (palacsinta – placenta) alakú véredényes szövet erezete egy [[E/Életfa\|életfá]]t rajzol ki.  
Utóbbi azért igen érdekes, azon túl, hogy a Tejútfa a Tejútanya fa-alakja, mert a más egyező mássalhangzó-vázú a [[M/MES\|MES]]-fáéval. Mondhatjuk, hogy a Tejútfa/életfa mása a méhlepény(en kirajzolódó fa).  
A más/kettősség/ikresség témára visszatérve megint azt látjuk, hogy a [[M/Mastabbagalgal\|Mastabbagalgal]] jegy ill. csillagkép előtagja okkal kettős[^4], iker illetve társ jelentésűnek meghatározott (más szavunkat nem ismerhették fel).  
A kettősségeknél maradva egyébként a **maoriknál az otthont és a méhlepényt ugyanaz a szó jelöli** (a [[F/Fény\|fény]] szavunkkal azonosítható whenua). A perzsa nyelvben is a méhlepény jelentésű dzsoft szava egyezik a pár, páros jelentésű szavával; lásd itt.  

[[P/Pogány\|Pogány]] címnél Pap Gábor szól arról ([[B/Barbár\|barbár]] címnél is erről volt szó), hogy a másságról nyilatkozó szerint a más a más nyelvet beszélő és más erkölcsöket képviselő idegen/külföldi. A degradálóról viszont az bizonyosodik be, hogy valójában alacsonyabb műveltségű. Ugyanazt ezt teszi a talmudista zsidó (és az izraeli járókelő is), amikor Jézust senkinek és semminek (a kereszténységet pedig kiirtandónak tekinti: meg van róla győződve, hogy az ő által képviselt értékrend magasabb, holott könnyen kimutatható, hogy épp fordítva van. Erről [[G/Gentile\|gentile]] címnél és [[M/Magyar népművészet\|magyar népművészet]] bevezetőjében is volt szó.  

## Más (fiú, helyettes) feláldozása kereszten

[[S/Sakaea\|Sakaea]] címnél...

#### Arthur Weigall Paganism in our Christianity...  

...című könyvében magyarázza el a [[S/Saturnalia\|Saturnalia]] ünnepének menetéhez hasonló babiloni módit ami a szolga-úr szerepcserére vonatkozó hagyomány eredetét mármint hogy a feláldozandó király helyett helyettest kerestek. Előbb a király fiát áldozták volna fel utána a [[H/Hostile\|hostile]] címnél is említett módon idegent használtak fel erre a célra. A lényeg persze itt Isten fiának Jézusnak keresztrefeszítésének előzményei megkeresése volt. Nemcsak a más fiú értelmére jöhetünk itt rá:  
> In the primitive sacrificial rites, the victim was originally the king or chief of the tribe or clan. The prosperity of the group was supposed to have a magical relation to the health of the king. If the ruler became old and feeble, it was thought that the nation or tribe would suffer a similar decline, so the king, considered to be a god in human form, was sacrificed for the good of all and then replaced with a younger and more vigorous successor. In later times the king's son was chosen as the scapegoat, and, being of divine origin, was called the son of the god.  
> —  
> Az ősi áldozati szertartásokban az áldozat eredetileg a törzs vagy klán királya vagy főnöke volt. A csoport jóléte varázslatos módon összefüggött a király egészségével. Ha az uralkodó megöregedett és elgyengült, úgy gondolták, hogy a nemzet vagy törzs hasonló hanyatlást szenved el, ezért a királyt, akit emberi formában lévő istennek tekintettek, feláldozták mindenki javára, majd egy fiatalabb és erőteljesebb utóddal helyettesítették. Később a király fiát \[[[Más\|más]], [[H/Helyettes\|helyettes]]\] választották bűnbaknak, és mivel isteni eredetű volt, az isten fiának nevezték.
{ #n2uiv}

- [[T/TUR\|Tur]]/[[T/Tura\|Tura]] ezért is jelenthet fiút is.

> In even later days a condemned criminal replaced the royal victim. The culprit was given regal honors for a time, then put to death. He was usually slain while bound to a tree with arms outstretched as if on a cross.  
> —  
> Még későbbi időkben egy elítélt bűnöző váltotta fel a királyi áldozatot. A bűnöst egy ideig királyt megillető tiszteletben részesítették, majd kivégezték. Általában úgy ölték meg, hogy egy fához kötözték, kinyújtott karokkal, mintha kereszten állna.
{ #th0j3}


Ezek után az sem meglepő, hogy az akkád `mas` = fiú = Nap és egyúttal kereszt piktogramja is volt.  
[[H/Helyettes\|Helyettes]] kapcsán is a nyári napfordulós hatalomátvételről volt szó; igaz, [[S/Sakaea\|Sakaea]] téli napfordulós ünnep volt. A lényeg, hogy két napfordulós helyen történik halál (nyári napfordulós hatalomátvétel Magor > Hunor; Hunor meghal és feltámad Magorként a téli napfordulón), és ezzel magyarázható végtére is a kapuk/átjárók tur/[[D/Door\|door]] nevei is: az isteni illetve a Napfiú áldozati téridőbeli helyeire utalva.  
A Tur, Tura fiú értelem a Teremtő Isten T-R vázú nevéből úgy mint a feláldozandó fiú isteni (istenkirályi) eredetére mutató eredeztetése ellen szól, illetve annak kiegészítésére szolgálnak a [[T/Turul#Turul mint szarvasfiú\|Turul mint szarvasfiú]] cím/alcímnél írottak: azaz nem feltétlenül közvetlen a Teremtő Isten fiát, hanem a szarvas illetve szarvasfiú T-R vázú nevét kell itt keresni.  

## Más mint másik nem

A másik nem a férfi szempontjából a nő. Na most ha elnézzük a [[H/Hetéra\|hetéra]] címnél taglalt görög szajha jelentésű szavakat és a [[H/Hetero-\|hetero-]] más jelentését, akkor itt találhatunk valamit.  

## Más mint másik oldal

A másik oldal a Tejút vagy az évkör másik oldala, [[O/Oldal\|oldal]] és [[S/Side\|side]] címnél írottak alapján is. Viszont a más jelenti azt is, hogy ugyanaz mint ez (ennek a másolata). És vegyük észre, hogy a szemben álló csillagképeket eleink képzeletükben összekötötték. Ezért lehet például [[P/Pán\|Pán]] Orion és Bak is, míg Szíriusz így lehetne Mahgar vagy efféle nevű.  

## Más mint második félév

Az előző alcím folytatásaként kezelhető. A [[C/Consecutive\|consecutive]], [[S/Second\|second]] és [[S/Sacchar-\|sacchar-]] címnél taglalt latin `sequor` = következni, (másodikként) utána jönni ige mutat rá, hogy a más a Kutyacsillaggal való együttállás utáni, a nyári napfordulót követő második [[F/Félév\|félév]]re is utal, ahol Sihor/Szag-Úr a Kutya.  

Az [ezen](http://real-j.mtak.hu/1691/1/NYIROSZTKOZL_08_01-04.pdf) kiadvány 9. oldalán álló adat szerint az arab `säqa` = hajtani, űzni, vezetni, valamit sorra csinálni jelentésű ige, az általam talált japán `sugiru` = áthalad, túlmegy (emlékezzünk itt a [[H/Héber\|héber]] és [[N/Nibiru\|Nibiru]] címnél említett ilyen jelentésű sémi igékre is) ige pedig szintén megfelel a latin ige jelentésének és a [[S/Sacchar-\|sacchar-]] címnél álló szavaknak és az óperzsa [[S/Saka\|saka]] = kutya fogalmának is.

Nem mellékesen, ezen Szag Szak-ít értelmű is lehet, ahogy az év egésze két félre ott szakad is el. A [[S/SZAK\|szak]] megfordítását, Kasz-t is megtaláljuk, a [[K/Kaszáscsillag\|Kaszáscsillag]] névben és a Tejútfa [[K/KUS\|KUS]] nevében (változata [[G/Göd\|Göd]]).  
De ha már itt tartunk, a maja `szákh` = félelem is a másik, sötét félévre mutat (lásd [[S/Saka\|saka]] címhez is téve, valamint [[F/Félelem\|félelem]] és [[S/Szegény\|szegény]] címnél írottakat).  

Tulajdonképpen úgy hasonló más szavunk a [[M/MES\|MES]]/[[M/Mez\|mez]]/[[M/MISZ\|MISZ]] szavakhoz, ahogy a [[D/Drug#Drug 2)\|drug]]/[[M/Mez\|mez]]/[[M/MISZ\|MISZ]] szavakhoz, ahogy a [[D/Drug\|drug]] címnél taglalt más jelentésű szláv szavak a lengyel `droga` = (Tej)út és [[T/Trója\|Trója]] nevekhez.  

Ha már után, lásd a legutóbb [[A/After\|after]] címnél írottakat. Onnan tovább visszük a dolgokat.  

## Más mint másvilág

Más szerepel másvilág kifejezésünkben is. Erről legutóbb [[M/Maat\|Maat]] cím alján volt szó.  
Ez a másvilág, mint más értelmezhető másik, illuzorikus, fordított, a [[B/Bal és jobb\|bal és jobb]] címnél is említett tükörkép-világként is.  
![assets/Más_image1.jpeg|invert_dark](/img/user/M/assets/M%C3%A1s_image1.jpeg)  
Molnár V. József Világ-Virág című könyvének 109. oldalán a lépcső és a spirál környezete a jelrendszerben alfejezetcímnél olyan dolgokat (a [[F/Fehér és fekete\|fehér és feketé]]ről, mint két létezőről ír, ahol a fekete részek által kiadott kép a fordított "másik" világ) taglal, melyek a [[J/Jin és jang\|jin-jang]] jel értelmezéséhez hasonlóak. A 224. oldalon ismét említi a fordított világot. Ugyebár arról van szó, hogy az egyes képi ábrázolásokat úgy tervezik meg, hogy ha a fehér, üres részekre fókuszál az ember, más alak jön ki, mint akkor, amikor a fekete részekre koncentrál szemével ez ember, mert akkor megint más alakzat vehető ki. Ilyen volt az anno még Twitterre feltett kép is ("The illusion that you are still the instrument that plays me.").  

#### Rónai Lászlóné Reinkarnáció...

...című az Ősi Gyökér 2016/1-2. sz. megjelent cikkében írja:  
> A köztes létet, két világ határát mi MÁSVILÁG-nak hívjuk. A másvilágot minden kultúra másképp látja: a keresztények Mennyországnak, az indiánok Örök Vadászmezőnek, az ősi egyiptomiak a Túlvilági Folyónak itteni és túlparttal, a mezopotámiaiak MAGOSSÁGNAK. Akik elzárkóznak a halál utáni élet gondolatától, önmaguk teremthetik meg maguknak a semmiben lebegést.  

#### Másvilág és alvilág keverése

A másvilág és [[A/Alvilág\|alvilág]] keveréséről volt szó kelta ([[A/Annwfn\|Annwn]]) és egyiptomi ([[D/Duat\|duat]]) kontextusban is.  

## Más szavunk eredete ill. lehetséges kialakulási módja

Ugye lineáris levezetésről nem lehet itt sem beszélni, mert a fentebb említett szóelemekhez egyszerre látszik illeszkedni.  
Az is gondot okoz, hogy ha téridőbeli elhelyezésére vállalkozunk, mely helyre voksolhatnánk? Hiszen az Ikrek és a Nyilas-Bak váltópontjáni újjászületés helye (a Szarvasfiú; Sumerben már kecske) is egyszerre szóba kerülhet; igaz, a szembenálló csillagképek mindig is lehetőséget adnak egyik vagy a másik értelmezésre.  
Tulajdonképpen más az egyik állapotból a másikba mozgást fejezheti ki:  

### Más mint mozog gyöke

[[M/Mozog\|Mozog]]ni annyi, mint Más állapotba/helyre kerülni. Ezért egyeznek meg a gyökök. Erről [[M/Mode\|mode]] címnél is szóltunk.  

### Magyar > Masar (Magor) > Mag = fiú = Mas = fiú vonal



[[M/Man#Man alternatív Mes (Mes-Ur/Masar/Magyar) eredete\|Man alternatív Mes (Mes-Ur/Masar/Magyar) eredete]] cím/alcímnél már volt szó a témáról.  
Mi lenne, ha az indo-európai embert, férfit jelentő szó úgy jött volna létre, hogy az [[I/Ikrek csillagkép\|Ikrek]] = Ember(ek) fogalmára irányult volna (tehát mint a magyarban: Ember = An-Par, Égi Pár)?  
Ne feledjük, a nyilván akkád ihletésű latin `mās` = férfi már eleve ilyen alakú (csak éppen nem embert jelent, viszont a [[H/Human\|human]] latin eredete kapcsán is kiderült, hogy embert jelentő szóelem korábban is megvolt, ráadásul olyan H-M, K-M vázzal, mely megint ívre, hajlásra, [[L/Lemniszkáta\|lemniszkátá]]ra, Ikrekre utaló lehet).  

Ahhoz, hogy a más szó kialakulhasson, vagy most egyáltalán értelmezhetővé válhasson, használhatjuk a több helyen említett "rápróbálás" módszerét: ahogy a [[H/Human\|human]] végződése -An, úgy lehetett Más/Mas is előbb Masar (változata: Miser), mely (utóbbi) már a [[M/Mithra\|Mithra]] napnévre is egészen jól üt.  
Aztán idővel elég lett volna idővel egy orrhangot betenni és a végződést levenni, hogy a manus/mans formát kapjuk.  

Igaz ugyan, hogy minket jelenleg nem az indo-európai embert jelentő szó kialakulása érdekel, mely eleve később zajlott le, de az idegen nyelvek és szavainak jelentései mindig ötletet adnak a fogalmak keveredése okainak tisztázásása révén az eredeti szóalakok kialakulása módjaira.  
Az is igaz egyben, hogy a magyar nyelv egyes szavainak kialakulási ideje sem azonos, mert több rétegből tevődik össze az alapszókincs.  

Segítségünkre vannak más nyelvcsaládok(ba sorolt) szavai:  
Ezek szerint a sumer-akkád [[M/MAS\|MAS]] = Iker jelentésű is kellett legyen, ha az asszír Mas-Mas = Ikreket jelentett (a régi többes, azaz előbb az ún. "kettes" szám úgy indult ki, hogy a szótagot kettőzték; lásd [[S/Szótagkettőzés\|szótagkettőzés]]; nyilván ebből a MAS-ból lett aztán a többesszám kifejezésére használt [[M/MES\|MES]]); a két fél itt válik el illetve (alapesetben az embereknél is) két ikertag van (hármas- és egyéb ember-ikrek itt most számunkra nem érdekesek).  

#### Kiss Dénes...

...nyelvész több helyen idézett sorai is ide valóak:  
> Figyeljük meg, ha az "egy" számnévből sorszámnevet képezünk, nem egyediket mondunk, hanem elsőt, a kettőnél nem kettediket, hanem másodikat, vagyis szinte rá sem ismerünk az eredeti szóra. Ez talán arra utal, hogy vala a régen az egyes szám mellett lehetett kettes szám és többes szám. Hiszen a három már harmadik...A második jelentése: más, hason-más is lehet. De még így sem vagyunk készen, csak készek arra, nehogy kézen-közön elvesszen a lényeg.  

Az is lehet, hogy a más szó eredetét a keményhangos [[K/Két\|két]]/[[K/Kettő\|kettő]] szavaknál kereshetjük: [[H/Hun szavak#^250501\|hun szavak]] címnél is volt erről már szó, éppen ezen szavak kapcsán is: a kulcs a [[M/MES\|mes]]/[[M/Metsz\|metsz]] – más és [[C/Cut\|cut]]/[[K/KAT\|KAT]]/[[G/GAD\|GAD]] – két/kettő szópárok magyar és hunként való értelmezése és közös nevezőre hozatala.
{ #250501}


## Más és több

Fentebb már felvezettük, kettes számmal.  

A második szavunk gyöke, más azért is egyezhet a [[T/Több\|több]] fogalmával, mert az egynél több már a más(odika)t adja. Amikor egy magyar szó (szívárvány) elemzésekor azt írtam, így per-jellel, hogy "más/több értelmezése is lehet," akkor jöttem rá, hogy ezen szavak értelmében van átfedés. És lám, a spanyol `más` = több jelentésű (persze azt a latin `magis` szóból eredeztetik, de az is lehet a más > mahis > magis fejlődéssel, az előlatinból eredő).  

# Másol

#### Kállay Ferenc A pogány magyarok vallása...

...című könyvében a mese szót rosszul értelmezi, ellenben bemutat másol igénkkel azonos sémi szót:  
> A [[M/Mese\|mese]] szó is, mint a más, másolni, másolat az arab, zsidó, syrus, `maschal` iges névszóval egy. ([Lásd 170. old.](zotero://open-pdf/library/items/DFI47XPY?page=170&annotation=6PJWF4K7))  

## Lábjegyzetek

[^1]: Lábjegyzet:  
Baráth Tibor Magyar istennevek a régi Egyiptomban című cikkében már szól a helyettesítő szerepkörről:  
Hasonló értelmű az istenség helyettesének megnevezése, ha a személynévhez hozzáfűzik a MASA, Mása szót, amint ez RaMÁSA (Ramses) és TudóMÁSA (Thuthmoses) példában is megmutatkozik.  

[^2]: Lábjegyzet:  
Enki-Ea jele is négyzet volt; lásd Bobula Ida The Great Stag című dolgozatában.  

[^3]: Lábjegyzet:  
Egy korai termékenység isten, akit imádtak, különböző jelzőkkel látták el mindenhol, mint például "oroszlánfejű sas." Cf H. Frankfort: Early Dynastic Sculptured Mace-heads. A. Orientalia 1935, p. 105.  

[^4]: Lábjegyzet:  
Baktay Ervin A csillagfejtés könyvében előjövő versikében Kettős áll az Ikrekre, az Ollós név a Skorpióra értett, míg [[K/Kanta\|Kanta]] nála a [[V/Vízöntő csillagkép\|Vízöntő csillagkép]]re értve jön elő.  