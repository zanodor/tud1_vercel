---
{"dg-publish":true,"permalink":"/M/MAS/","title":"MAS","created":"2025-05-23T22:54","updated":"2025-09-28T21:28"}
---


# MAS

Robert Brown Jr. Primitive Constellations of the Greeks, Phoenicians and Babylonians című könyvének (második kötetének) legelső oldalán szól az akkád `mas` = hős és iker (más) jelentéséről. Ez megegyezik az eddig ismert/feltárt jelentésekkel.  
- Valójában már a szumér nyelvben megvolt az iker jelentés.  
Azt pedig [[E/Ember#Ember szavunk Íjas (Íjász) értelme az Ikrek jegyére vonatkoztatva\|Ember szavunk Íjas (Íjász) értelme az Ikrek jegyére vonatkoztatva]] cím/alcímnél láttuk, hogy az ember az Ikrek; vö. azzal, hogy a latin `mās` = férfi jelentésű. Ugyanakkor a Nap a hímnemű és a hős is a Naphősre vonatkozik.  
Azaz a szó a magyar-sumér-sémi vonalon érkezett volna fiú, (ifjú) hős jelentéssel, amelyből (azzal, hogy a napfiú felnőtt) jöhetett létre a férfi jelentés.  

Götz László Keleten kél a Nap című könyvének 999. oldalán Harmatta János ősiráni-finnugor szószedetének (mint 57%-ban szumér jövevényszónak beillő) szavait mutatja be:  
> Óiráni: vasta, vastă-> mordvinE `vasta` " férj, feleség".  
> Ősiráni: vaśa-, vaśā-> mordvinM `vaše` "feleség"; szumér: `maš` = "Zwilling, Hälfte, der Anderer" (iker, a fele, a másik).  
> (Óiráni: vadu-> cseremisz `βate` "feleség, asszony".)  { #z6ipar}


A jelentések szépen egymás mellett jól mutatják, miről van szó: az iker kettőt jelent és a fél is kettőre utal, a másik pedig a második (az egyik után). A [[M/Mastabbagalgal\|Mastabbagalgal]] mint [[I/Ikrek csillagkép\|Ikrek csillagkép]] pedig a Kutyával ott van, ahol a Tejút sávja felezi az éggömböt. Ami a feleség értelmet illeti, legutóbb a [[L/Lemniszkáta\|lemniszkáta]] téma kapcsán [[H/Husband#^3wtlh3\|husband]] címnél is arra tértünk ki, hogy a [[J/Jin és jang\|jin-jang]] rendszerben a férj és feleség összekapcsolása az Ikrekben van.

Különösen az asszír `Mas-Mas` = Ikrek elnevezés ül jól, hiszen a két fél itt válik el illetve két ikertag van. (A többesszámot jelentő [[M/MES\|MES]]-sel kapcsolatban lásd [[M/Más#Más és több\|más]] címnél.)  

Richard H. Allen Star Names című könyvében az Ikrek csillagkép alfájánál szól egy igen érdekes asszír `Mas-Mas` = Ikrek elnevezésről[^1]. Ugyanez korábban, teljesebb nevén Mas-Tab-Ba-Gal-Gal: lásd a [[S/Sumér zodiákus\|sumér zodiákus]] (Nagy) Ikrek jegyét [[M/Mastabbagalgal\|Mastabbagalgal]].  

Ami a [[M/Mózes\|Mózes]] nevéhez is megoldást jelentő `mas` = ifjú/fiú jelentést illeti, ezt pedig közvetlenül a magyarból tudjuk magyarázni.  

#### Péterfai János írja:

> Urzigurumas nevében talán az Úr Sziguru Más látható. A [[M/Más\|Más]] a Fia igen gyakran, vagy a másodkirály, akit kivégeztek a főkirály helyett, ma már nehezen felfogható okokból.  

MAS tehát lehet [[M/Más\|más]]\(a valaminek, hasonmása, kiköpött mása) és [[M/Második\|második]] szavunkban is szerepel.  

Szintén a [[S/Sumér zodiákus\|sumér zodiákus]]beli (Baknak megfelelő Bakhal jegyet jelentő) [[S/Suhurmasku\|Suhurmasku]] címnél is szerepelt, hogy a (vitatható adatokat is szolgáltató) [[D/Dudás Rudolf\|Dudás Rudolf]] szerint a kecske szó értelme a Körös-kultúra idejében `MÁS`-nak hangzott (Labat 76), a kecskebak pedig `MÁS-NITA` volt. (Forrásának hitelességét illetőleg nem nyilatkozhatok, de birka jelentést is tulajdonítottak neki Gavin White könyvének adata szerint. [[M/Mastabbagalgal\|Mastabbagalgal]] címnél is szó lesz arról, hogy a hal jelentés hogy jöhetett a képbe. Ami az M-SZ vázú kecske és őz jelentésű szavakat illeti, csokorba összeszedve lásd [[M/MISZ\|MISZ]] címnél.)  

Csatolva lásd MAS piktogramját, ami, meglepő ![assets/MAS_image1.png|fix_dark fix_light right|50](/img/user/M/assets/MAS_image1.png)  (vagy a [[M/MISZ\|MISZ]] címnél szereplő diagramba építhetősége miatt és [[S/Szarvas\|szarvas]] és a kecske témában is taglalt [[M/Magor\|Magor]] címnél írottak alapján nem is oly meglepő) módon egy [[K/Kereszt\|kereszt]]et formáz.  

[[S/Suhurmasku\|Suhurmasku]] címnél ![assets/MAS_image2.png|fix_dark fix_light right|50](/img/user/M/assets/MAS_image2.png)  MAS₂ piktogramja egy élére állított ([[N/Négyszögletes Föld\|négyszögletes Föld]]re utaló, [[S/Szakrális geometria\|szakrális geometria]] és [[S/Szarvas\|szarvas]] címhez is közben betett) [[N/Négyzet\|négyzet]]tel kiegészítve kerül elő.  
- Vö. a [[S/Szarvas#^250529\|szarvas]] címnél szereplő ordoszi csodaszarvas ábrázolással.
{ #250529}


Ott az is felvetődött, hogy az sem kizárt, hogy a Suhur-Mas összetétel nem más, mint Szarvas szavunk ([[M/Magor\|Magor]] címnél lásd Szarvas csillagképről) szavunk tulajdonképpeni elferdítése. Sokatmondó lehet a MAS piktogramjában a négyzet a kereszttel, hiszen Bobula Ida The Great Stag című dolgozatában (magyar fordításában) is írja:  
> Úgy tűnik, a Zodiákus volt a témája a sumér korai elméleteknek – talán pre-sumér asztrológusoknak. A Közel-Kelet korai művészetében mindenhol szarvas állatokat találunk – őzet, szarvast, kecskét – **akik a szarvaik között hordják a Napkorongot vagy a szimbólumát, ami lehet egy négyzet, vagy egyenlő szárú kereszt** vagy épp egy nap-madár, mint a sas[^2].  
-Amikor a Nap feltűnik a mennyei szarvas szarvai között – a [[T/Téli napforduló\|téli napforduló]]n – a tél elmúlik, a Nap visszanyeri korábbi erejét, a nappalok egyre hosszabbak, egy új ciklus, új év kezdődik. A korongnak vagy a madárnak a szarvak közt a Nagy Szarvast kellett jelképeznie aki visszahozza a Napot a szarvai között.  
> A téli sötétség megsemmisítése és a Nap visszaszerzése kellett, hogy jelentse a lehető legnagyobb szolgálatot egy többé-kevésbé primitív emberi társadalomnak. Nem csoda, hogy a jótevő kultusza fennmaradt ilyen sokáig.  

[[N/Négy#Négy sarok – a világ (és a ház/szoba) négy sarka – négy angyal\|Négy sarok – a világ (és a ház/szoba) négy sarka – négy angyal]] cím/alcímnél is (bővebben) szereplő Molnár V. József Világ-Virág című könyvének 16. oldaláról való adatok szerint a négyzet átlóinak keresztező pontjából származó középpont a "[[M/Más\|más]] minőség," melyet népi imádságaink is számon tartják. (Imádságokat lásd [[N/Négy\|négy]] címnél.)  
Mindez azért nagyon érdekes, mert fentebb négyzet és kereszt is megrajzolásra került.  

Záhonyi András László Gyula és Karácsony Sándor szemével című az Ősi Gyökér 2011/2. sz. megjelent cikkében viszont MAS = 1/2 (még csak nem is fél\[ként kiírt\]) jelentést ad (éppen az iker = kettő reciprokaként) (forrása?). A [[M/MISZ\|MISZ]], [[M/MES\|MES]] valóban felezi az éggömböt/téridőt, és kijelöli a [[M/Más\|más]]odik félévet, de MAS keresztje a Bakban való születéssel az első félév kezdetére utal.  

Dr. Gyárfás Ágnes A képjelekről – Tenger – Szabir ország ![assets/MAS_image3.png|fix_dark fix_light right|125](/img/user/M/assets/MAS_image3.png)![assets/MAS_image4.png|fix_dark fix_light right|125](/img/user/M/assets/MAS_image4.png)  című könyvének 114. és 117. oldalán hozza a hegyi kecske és annak gidája képjelét. Itt a fentebbi képjel X-keresztje már egészen megegyezik a [[S/Székely-magyar rovásírás#B\|székely-magyar rovásírás B]] betűjével (mely Bak-ként meg is felel).  

A MAS piktogramokról/jelekről [[S/Szarvas\|szarvas]] és [[K/Krisztus\|Krisztus]] címnél szóltunk. Ott utóbb megadtuk MAS Péterfai János által is hirdetett jelentését is:  
Jankovics Marcell Jelkép-kalendárium című könyvének adata szerint Szent Hubertus szarvasa agancsai közt sugárzó kereszt mutatkozott: a kereszt a Napot is jelképezi, aki fiú. Ilyenképpen a MAS jel mögöttes értelme is (szarvas/keresztes)fiú, ahogy hasonló szóval és eredettel magyarázzák [[M/Mózes\|Mózes]] nevét is, valamint a [[M/Messiás\|Messiás]] héber elődje kapcsán is MAS nevet hoztam fel [ezen](https://qr.ae/pGm0ah) Quora válaszomban is.  
- A zsidó messiásról lásd [[J/Jézus#A zsidó messiás\|a zsidó messiás]] cím/alcímet.

Az Ikrek és a gyermek (illetve a kecske kicsinye – eredetileg szarvasfiú) sumer-sémi MAS szavának azért a mi [[M/Más\|más]] szavunk az eredete, mert a [[M/MES\|mes]]-fa – ami a [[N/Nyilas-Ikrek tengely\|Nyilas-Ikrek tengely]]en van – az, ahonnan a lelkek is származnak. Ahogy [[C/Cölöp\|cölöp]] címnél is írtuk, a Szül-Ep azért érdekes, mert a [[M/Méhlepény\|méhlepény]] egy alternatív neve a [[M/Más\|más]] volt és gyermek születéskor is szokás volt fát ültetni, melyben a gyerek mását, azaz más(ik) lelkét gondolták (ahonnan, mármint a Tejútfáról erednek eleve a lelkek; ez a képzet magyarázata).  

A [[M/Mózes\|Mózes]] címnél is említett szülött jelentés[^3] kapcsán annyit, hogy a mítoszok mindig fiúkról szólnak, és a fiú, mint naphős a nyári napfordulóhoz érve férfi lesz. Ezen jelentés van meg a [[M/Man\|man]] és [[M/MISZ\|MISZ]] címnél is említett, itt már felhangosan jelentkező észt `mees` és finn `mies` = férfi, hím; férj szavakban is.  

Lásd még [[M/Más\|más]]. Lásd még szintén sumér-babiloni zodiákus-jegy elnevezés vonalon [[M/MES\|MES]].  

## Lábjegyzetek

[^1]: Lábjegyzet:  
Varga Zsigmond Az ősmagyar mitológia című könyvében más téma kapcsán említi a **sumér varázspap `másmás`** nevét: megoldása szerint a `más` = megtisztít reduplikációja.  

[^2]: Lábjegyzet:  
Egy korai termékenység isten, akit imádtak, különböző jelzőkkel látták el mindenhol, mint például "oroszlánfejű sas." Cf H. Frankfort: Early Dynastic Sculptured Mace-heads. A. Orientalia 1935, p. 105.  

[^3]: Lábjegyzet:  
Jankovics Marcell A Nap könyve című könyvének 269. oldalától írja:  
A név az egyiptomi `messu`, `mose`, "született", "gyermek" szó tulajdonnévi változata, mely "-fi" értelemben fordul elő rendesen nevek utótagjaként (például a Thotmesz, Ramszesz, Ptahmesz, Jahmesz fáraónevekben; e nevek előtagja láthatóan istennév).  