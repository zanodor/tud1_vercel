---
{"dg-publish":true,"permalink":"/M/MI/","title":"MI","created":"2025-05-29T14:32","updated":"2025-09-22T01:17"}
---


# MI

Jelentése, mint [[M/ME\|ME]]-nek, fény. Mi-Lu jelentése Fény-Ember, vagy Fény és Fény, Fények.  
[[K/KI\|Ki]] szócskánk párjaként és többes szám első személyű névmásként is arra utal, hogy mind fények vagyunk.  
Mi-ről, mint [[K/KI\|ki]] kérdőszavunk párjáról lásd még ott.  

## 'Mi' volt a régi 'én'? Hangya/termesz vagyis inkább méh-tudatú volt a régi emberiség?

Jogos kérdés, tekintve, hogy a magyar nyelvben is például [[I/Isten\|Isten]] és [[O/Ösztön\|ösztön]] szavaink összefüggést mutatnak. Valahol, talán Jankovics Marcell vagy Várkonyi Nándor valamelyik könyvében volt szó a közösséglélek/tudat témájáról.  
Gyárfás Ágnes A király virágoskertje című az Ősi Gyökér 2015/1-2. sz. megjelent meseelemzésében a mitikus erejű állatsegítők (a kisegér, a kutya, a farkas és a róka) kapcsán (annak kapcsán, hogy lelkük erejét – sípot – ajánlották fel a király védelmére) írja az állatok lelkéről, hogy már hányszor megmagyarázták nekünk, hogy csak csoportos lélek működik bennük és csak ösztöneik vannak. (Lehet, hiszen a síppal még a lelküket is nekünk adták. Ha belefújunk, a lelküket érintjük leheletünkkel. Eggyé válunk, mert a természet egy egységes egész.)  
Grandpierre Atilla Rőczei György Az ősi magyar kettős lélekhit emléke a Halotti Beszédben című írása kapcsán is megjegyzi, hogy adatok léteznek az [[I/Isa\|isa]] "többes lélek", "közösségi lélek" jelentésére vonatkozóan.  

Az alábbiak elé azt is jegyezzük meg, hogy mi = mé = [[M/Méh\|méh]] egyezéseket vehetünk észre, de természetesen leginkább itt is (a [[L/Light\|light]] címnél taglalt felhívás figyelembevételével) a közös fény értelem veendő észre.  

#### Szalay Zoltán Magyar lélek a népzene és a nyelv tükrében...  

...című az Ősi Gyökér 2013/1-2. sz. megjelent cikkének [[P/Pentaton\|pentaton]] címnél sorait követően a magyar lélek rejtelmeibe a (zenei után/mellett) nyelvi úton történő megközelítéssel ad betekintést ([[F/Fél\|fél]] címnél álló sorai után következzenek az alábbiak):  
> Egy filmben az öreg indián arra buzdította az unokáját, hogy el kell menni egy bizonyos indián össztalálkozóra. Az unoka nem akart menni, és mind azt próbálta magyarázni, hogy mit szeretnék "ÉN" (angolul). A nagyapa egyszer csak megszólal, és azt mondja az unokájának: "A mi (indián) nyelvünkben nem is létezik az a szó, hogy ÉN. Csak az a szó létezik, hogy MI." Ez is azt a mentalitást tükrözi, melyben az egyén az egész része. A\[hogy [[R/Rész és egész\|rész és egész]] címnél már volt szó erről\], az egész sokkal fontosabb, mint a rész. A közösség sokkal fontosabb, mint az egyén. Gondoljunk csak vissza az indiánregényekre, melyeket fiatal korunkban olvastunk: első személy helyett az indián harmadik személyben beszél magáról \[magát állatnévvel megnevezve\]. Nem létezik az "egyes szám első személy"!  

  

Gyárfás Ágnes Lúd Anyó meséi – Régi angol gyermekversek ősgyök készlete című az Ősi Gyökér 2011/1. sz. megjelent cikkében Gosztony Kálmánt (Gosztony Kálmán: Összehasonlító szumér nyelvtan 41. old.) követve kimondja, hogy régen nem volt [[E/ÉN\|ÉN]] névmásunk, csak a többes MI volt használatban (ez kapóra jön Gyárfás Ágnesnek, mert az angol `me` névmást épp előtte vette számba). Gosztony is abba a hibába esik, hogy a sumerből akarja levezetni a magyart (és persze indo-európai sumerológusokat követ).  
Micsoda (il)logikai bravúr és önkényesség részéről, hogy én szavunkat énekléshez köti ("az éneklők közösségének egy tagja"-ra vonatkozna [[E/ÉN\|ÉN]] szavunk szerinte). Azzal nem is foglalkozik, hogy több nyelvben én szavunkhoz hasonló, egyes szám első személyt kifejező szó jelen volt/van.  
Kiderült, kitől vette az ötletet:  

#### Borbola János Ősmagyarul...  

...című az Ősi Gyökér 2018/1-2. sz. megjelent cikkében ezen témában szól:  
> De hogyan is állunk az én többes számával? Az én többes száma őseink nyelvén közvetlenül az én-ek! Egyébként az egyiptológia is *ínek*nek hangzósítja. Az én ebben az esetben viszont sokkal több mint csak a személyes névmás, jóval magasabb fogalmat, szellemiséget jelöl. Latinul [[E/Ego\|ego]]-nak nevezik, de végül is ez a szó fejezi ki a lelkem, a tudatom, a lényem, azaz azt, hogy az Ő \[Isten\] képmása → Én vagyok. Jól látszik ez, ha az én többes számát szabályosan képezzük, azaz mi magyarok azt ismét [[K/K\|K]]-val végezzük: ÉN-eK. Az én-eket lelkünk együttese alkotja. Azonos hangnemben, tempóban, harmóniában éneink összefonódnak. Ezt csak akkor érezzük, ha én-ek-elünk.  

Aztán még kimondja, hogy a [[H/Halotti beszéd\|Halotti beszéd]]ben 'miv' formában szerepel. (A 'v' hang nem rag vagy jel, hanem kiejtést könnyítő csúszóhang.)  

Czeglédi Katalin Gyárfás Ágnes A Halotti Beszéd mondattana című könyvéről c. az Ősi Gyökér 2010/3. sz. megjelent cikkében Gyárfás Ágnest idézve írja (a fentiek folytatásaként kezelhető):  
> "A régi képjelírásos turáni nyelvben mi, min gyök jelentése 'mennyei' és, ha mi rólunk van szó, az mindig a mennyei teremtővel való kapcsolatot jelenti. A korai írásokban, mint például a kék kövön az AN teremtőnév szóbelseji gyökként szerepel. A teremtőt a mi, min-t jelentő szót két ovális ponttal jelölték. Így olvasata: Mi teremtőnk, Mi urunk, Mi ősünk. A két pont és a min a kettes számnak is megfelel. Ez utalhat az égi kettősre (fény és víz a teremtés ős elemei) és utalhat a teremtő gyermekeink közös, égi eredetére is." Ez a gondolat arra is utal, hogy a mink személyes névmásban a két, kettő személynév kezdő mássalhangzóját kell látnunk, s a duális jelentés van meg benne.  
> Tehát a magyar mi nyelvjárási alakja mink szótöve a min 'én' jelentésű, rokona a vog. men, osztj. men stb., a -k pedig a két, kettő számnevünk kezdő mássalhangzója \[utóbbi infó [[K/K\|K]] címhez betéve\]. Eszerint a mink 'két én' értelmű.  

Vegyük sorra:  
Tehát Gyárfás Ágnes szerint egyes szám első személy nincs is, sem az angolban, mivel az ősi többes számot használják, sem a magyarban. Ír egy könyvről, melyet a szintén idegen nyelvészek gyökbravúrjain edződött, több ízben kritizált Czeglédi K. elemez, és az Ősi Gyökér szerkesztőjének/kiadójának hízelegve írja, amit ír.  
Ennek ellenére mégis van abban valami, amit kihozott, mert már [[M/Monnó\|monnó]] kapcsán is láttuk, hogy az egy és a kettő fogalmát is megtaláljuk benne.  
Azt se feledjük, hogy [[K/K\|K]] és [[M/Második\|második]] címnél már tettünk különbséget a duális és plurális fogalmai között.  
Aztán a többes szám fogalmának fontosságára mutat rá az is, hogy dualitásban élünk: a magyar nyelv is erre épül, valamint két fél egymással szembeni megnyilvánulása adta a vallás alapját is (és az is igaz, hogy énekben vallottak hitükről, de Gyárfás Ágnes igazát én nem igazolni akarom itt).  
Holmi éneklősdi helyett Gyárfás Ágnes fókuszálhatott volna inkább arra az általa is ismert tényre, hogy én és te is mi mind egy közös forrásból (fényből) valók vagyunk. Ahogy [[L/Lélek\|lélek]] címnél is írtuk, az [[E/EN\|EN]] = isteni lényeg értelműnek meghatározott, ahogy [[I/Isa\|isa]], [[I/Íz\|íz]] is, azaz ez is egy isteni fényre vonatkozó fogalmunk, a többes me = Mi szintén.  

Gyárfás Ágnes idézett (Lúd Anyós) cikkének végén egy újabb bizonyítékot mutat fel (lásd csatolt képet), de külön már nem hangsúlyozza ki, hogy itt miről van szó.  
![assets/MI_image1.jpeg|fix_light](/img/user/M/assets/MI_image1.jpeg)  
Látható mi egyes számra(?) vonatkozó névmási jelentése.  


Az [ezen](http://www.languagesgulper.com/eng/Pahlavi.html) oldalon is megtalált, [ezen](https://www.youtube.com/watch?v=VEwAuVTSIUo) Bahador Alast féle videóban is hallott pehlevi (közép-perzsa) egyes szám első személyű névmás (én) direkt alakja `az` megegyezik az Isten [[A/Ász\|Ász]] nevével, de a weboldalon azt írják, hogy `an`-nak kellene hangzósítani, mely [[E/ÉN\|én]] szavunkkal azonos.  
Amennyiben As-ként is értelmes lenne, az itt taglalt téma alapján is vizsgálható lenne, hiszen a hasonló alakú, tárgyas (nemcsak angolban, skandináv nyelvekben is meglévő) [[U/Us#Us 3)\|us]] is többes szám első személyű.  

A német `uns` = minket, bennünket szóban is az AN/ÉN látszik meg, vagy ez iménti szóelem orrhangos változatanak tekintendő.  

Mi szavunkkal egyezik a lengyel `my` és angol `we`/német `wir`.  

## Sumér és etruszk alakok

Götz László Keleten kél a Nap című könyvének 872-873. oldalán található szumér és etruszk szavakat hasonlító szószedetében találjuk a szumér `MA₃-E`, `ME-E`, `MEN₂` = én, `ME`, `MI` = mi és etruszk `MI`, `ME`, `MI NI`, `ME NE` = névmás első személye: én, engem szavakat.  

#### Götz László Keleten kél a Nap...

...című könyvében írja:
> A személyes névmások nemcsak a szemita és az indogermán nyelvekben párhuzamosak, hanem ugyanez a helyzet az uráli-finnugor és az altáji nyelvekben is, s a szoros megfelelések közös forrása a szumér nyelv volt:  
> 
> |indogermán|uráli|altáji|szumér|
> |---|---|---|---|
> |\*me-|\*mi|\*mi-, \*män-|me; men₂ (én)|
> |\*te-|*ti|\*ti(n)-|za; za-e (te)|

Varga Zsigmond Ősmagyar mitológia című könyvének adatsorát lásd még [[M/Mine\|mine]].  

Lásd még [[M/ME\|ME]], [[M/MIL\|MIL]], [[M/Million\|million]] és [[M/MIR\|MIR]], [[M/Mirror\|mirror]].  

