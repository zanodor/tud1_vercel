---
{"dg-publish":true,"permalink":"/N/Nut/","title":"Nut","tags":["titleandheadingonedontmatch","multipleentries","stitched","Englishtexttranslated"],"created":"2025-05-29T16:57","updated":"2025-06-08T01:35"}
---


# Nut 1)

Nut-Ízisz (Ízisz később következett) megfelel a sumér-babiloni [[I/Inanna\|Inanna]]-[[I/Istár\|Istár]]nak és így a [[M/Magna Mater\|Magna Mater]] fogalmának, valamint a [[M/Magyar\|magyar]] [[T/Tündér Ilona\|Tündér Iloná]]nak és [[B/Boldogasszony\|Boldogasszony]]nak, valamint a római [[D/Diana\|Dianá]]nak és [[J/Juno\|Junó]]nak, a görög [[H/Héra\|Hérá]]nak, [[A/Artemisz\|Artemisz]]nek, a szír-asszír [[S/Szemirámisz\|Szemirámisz]]nak és sok más alaknak.  
![assets/NutGoddess_image1.png|invert_dark](/img/user/N/assets/NutGoddess_image1.png)  
![assets/NutGoddess_image3.png|invert_dark](/img/user/N/assets/NutGoddess_image3.png)  

#### Péterfai János írja:

> Tum, vagy A-Tum gyerekei Su és Tefnut, a Nedvesség. A nevet soha nem tudnánk megfejteni, ha nem látnánk Tefnut festményeken ábrázolt alakjait. Tefnut ugyanis oroszlánfejű nő. A név ebben a pillanatban érthető válik, több vonatkozásban is.  
> A [[N/NU\|Nu]] a Nő, a név végén a [[T/T#T nőnemet jelölő végződés\|T]] a nő nem képzője, a Ta – Földanya neve, ebből ered a T nő nem jelentése. A Tep a Tép igével azonos, a Nu a Nő, illetve a Nut a Földanya. Amikor esik az eső, pláne Egyiptomban, akkor a Nedvesség, az Eső, Tépi (Tef) a Nut (Földanya\[?\]) bőrét. Az Oroszlán a Tép ige fő kifejezője, aki Tépi a Földet. Az oroszlán elsősorban a Nap, aki erős sugaraival a Földet is tépi, amikor dühöng. A Tef-Nu tehát Tép-Nő, ő a nőfejű oroszlán. A Nedv szó a Nedű szón keresztül a Né ([[N/Neith\|Neit]], Nut) fogalmának a közelébe visz. De az összefüggést nem lehet közvetlenül érteni, bár a Nő a Folyó, Víz fogalmával közeli rokonságban van.  
> [[G/Geb\|Geb]] (másképp: Seb) felesége Nut, akinek a neve a magyar Nu szóból ered, aminek Nő az értelme, lásd Nu-Na. A Nut istennév végén a [[T/T\|T]] szintén a nő nem jele, ami a magyar Ta – Földanya szóból ered. A [[N/NU\|NU]] és változatainak jelentése nagyon gazdag.  { #hgvoux}


Péterfai még ennyit állapít meg nevéről:  
> Az egyiptomi [[H/Hakit\|Hakit]]-Nut isten\[nő\] kétségtelenül magyar, vagyis európai eredetű. Az Un Ég Királynője neve fordul Nu alakra, amely nevet aztán, sokkal később, Nut alakra változtattak.  

Lásd még [[T/T#T nőnemet jelölő végződés\|t nőnemet jelölő végződés]]t (mely [[N/Nebethet\|Nebethet]], [[T/Taweret\|Taweret]], és mások nevében is megvan).  


Greg Rigby The God Secret című könyvében Wallis Budge-ot idézve sima **Nu** formában is közli a nevet. ([[N/NU#Nu óegyiptomi jelentése\|Nu]] pedig edénnyel jelölt az egyiptomiban.)  

[[N/Nutar\|Nutar]] címnél szerepelt:  
Nut-nál, [[M/Mut\|Mut]]-nál és másutt is kimondtuk: miután minden [[I/Isten\|Isten]]nő eredetileg első körben Tejútistennő, ezért Nut nevéből kellhet kiindulni Nutar esetében is, de az sem elképzelhetetlen, hogy a [[M/Magyar\|magyar]] > Matar > Mutar > Nutar > Nut fejlődési sorozatot kell igaznak tartani.  

#### Jankovics Marcell Ahol a madár se jár...

...című könyvében öntudatlanul(?) is magyarból próbálja etimológizálni Nut nevét:  
> Nut úgy nyújtózik az egyiptomi sírok, templomok mennyezetén, mint a parasztház hosszában a [[M/Mestergerenda\|mestergerenda]].  

Nyújt szavunk valóban igen hasonló, csak ki kell venni a jejességet. [[N/Nút\|Nút]] szavunk berovás, barázda értelmű (szintén nőiség).  

Kenneth Grant The Magical Revival c. A. Crowley anyagát feldolgozó könyvében a [[N/Night\|night]], `nox` = halál és a semmi ideáival felelteti meg Nutot.  
Persze a fenti névértelmezésekhez ez csak kiegészítés, játék a szavakkal. Kivált, hogy a szóvégi (elvileg nőnemet jelölő) [[T/T#T nőnemet jelölő végződés\|t]] nem is igazán veendő figyelembe.  

#### Magyar Adorján...

...ír róla[^1] (Fáy Elek A magyarok őshona című könyvének 190. oldala alapján is):  
> Az egyiptomi mythologiában pedig Nut, más nevén [[N/Neith\|Neith]] istennő az ős-nőiség és az ős-víz, ős-nedvesség istennője volt. Amely névvel azonban nem csak a magyar [[N/Nedű\|nedű]][^2] (ma romlottan: nedv) szó, hanem a finnugor `neite`, `neiti` = lány, kisasszony s még inkább mint az oromo `nadde`, `niti` = nő, feleség szó, azonosul. Hogy pedig ugyane szavak ma, na, nő, mat, mer, mul kiejtései a legkülönbözőbb nyelvekben is nőt, anyát jelentenek, elég megemlítenünk, de fölemlíthetem itt a mi Temes folyónk nevét, a görögök Artemisz istennőjét, továbbá a Thames és a Tamar angolországi, valamint a számos Tana, Tanaisz, Don, Duna stb. folyóneveket is. Mindezek a legszorosabban összefüggenek a görög Athene nevével (a névelővel), aki azonos az egyiptomiak Neit istennőjével, és akit tudvalévőleg a görögök is jelképeztek volt tehénnel; a tehén, azaz tulajdonképpen teién, teien szavunk pedig a neit szónak csak megfordított alakja. Hogy az Athéné név kezdő a hangja csak névelő, tanúsítja azon tény, hogy őt különböző kultuszhelyein a görögök még Tanaisz, Tanait, Tanith nevek alatt is tisztelték. (Movers F.: "Die Phönizier." I. köt 615. old.).  
![assets/NutGoddess_image4.png|invert_dark](/img/user/N/assets/NutGoddess_image4.png)  
> De ugyanígy van ez [[A/Artemisz\|Artemisz]] nevében (ar = az), aki azonos volt a [[T/Tehén\|tehén]]nel[^3], de még üsző, azaz szűz tehénnel szintén jelképezett egyiptomi Ízisz Istennővel, akit az egyiptomiak Sziszi, Ezi nevek alatt tiszteltek. De a tudósok azt is megállapították, hogy az egyiptomi Neit kétségtelenül azonos [[A/Athéné\|Athéné]]vel, valamint a líbiaiak Tehenu vagy Tahenu istennőjével is, aki ugyanúgy mint Athene is, tehénnel jelképeztetett.  
> Hogy Nut mennyire a nedvesség megszemélyesítése is volt, bizonyítja az is, hogy szent állata a [[B/Béka\|béka]] volt, amiért is őt békafejűnek is szokták volt ábrázolni. Mi pedig már tudjuk hogy őseinknél a béka a nőiségnek, sőt az anyaméhnek is jelképe volt, amiért is népünk az [[A/Anyaméh\|anyaméh]]et békának is nevezi.  

Jankovics Marcell A fa mitológiája c. könyvének 117. oldalán írja, hogy a béka ősidők óta a [[V/Vulva\|vulva]] állatjelképe (is). Ez a vulva égi vulva, a Tejútanyáé, akinek esetleges [[G/Göd\|Göd]] nevével egyező a [[G/Gőte\|gőte]], mely szintén kapcsolatba hozatott várandósággal, de a [[M/Maw\|maw]] címnél is taglalt kelta `màgan` = varangy is hordozni látszik magában mag-zat szavunkat.  

#### Amanda-Alice Maravelia Nut and her relation to the Milky Way...  

...című dolgozatában írja, hogy tehén és méh-ábrázolásokat is kapott.  
Igen érdekes dolgokat mond el VI. Ramszesz sírjával kapcsolatosan:  
> Ramesses VI (1151-1143 BCE) built a splendid tomb (KV 9), which was open since late Antiquity, in the Valley of the Kings 28 . In this tomb the Book of the Earth occurs for the ﬁrst time, while the astronomical ceiling combines images from the Book of the Day and the Book of the Night, together with the outstretched diurnal and nocturnal ﬁgures of Nut \[see Fig. 3(A)\]. Here we can ﬁnd a detailed representation on the ceiling of the sarcophagus chamber. Nut is painted twice on a colossal scale, depicting the day and the night sky \[see Fig. 3(A) & Fig. 3(B)\].  
> The body of Nut is painted golden-yellow, and her facial characteristics and hair are depicted black, as well as the stars on her body. The solar disc is painted in red. The solar god sails in his barge along the exaggeratingly elongated body of Nut until evening, when the solar disc approaches the mouth of the heavenly goddess to be swallowed, being depicted bigger near her mouth. A multitude of stars are also depicted ﬂanking the diurnal course of the sun. The sun travels safely with the stars through the hours of the night inside the body of the goddess. At dawn, the red glow of which was called the Daughter of Nut by the Egyptians (zȝt Nw.t), the solar disc emerges anew as a winged scarab from her vulva to bring light and the promise of regeneration to the world. The background is depicted in dark blue, bearing on both sides astral deities and decans painted in golden-yellow, together with numerous columns of hieroglyphic inscriptions. The imagery operates at differing levels, showing the sun as a disc being swallowed and reborn from the womb of the goddess, and as a god in the solar barque sailing upon the heavenly waters of the ﬁrmament.  
> —  
> VI. Ramszesz (i. e. 1151-1143) a Királyok Völgyében építtetett egy pompás sírkamrát (KV 9), amely már a késő ókortól nyitva állt 28 . Ebben a sírban fordul elő először a Föld könyve, míg a csillagászati mennyezet a Nappal és az Éjjel könyvének képeit egyesíti, Nut \[lásd 3(A) ábra\] kinyújtott nappali és éjszakai ﬁguráival együtt. Itt ﬁgyelhetünk egy részletes ábrázolásra a szarkofágkamra mennyezetén. Nut kétszer is meg van festve kolosszális méretben, a nappali és az éjszakai égboltot ábrázolva \[lásd 3(A) és 3(B) ábra\].  
> Nut teste aranysárgára van festve, arcvonásai és haja feketére vannak festve, akárcsak a testén lévő csillagok. A napkorongot vörösre festették. A napisten a bárkáján Nut túlzóan megnyúlt teste mentén hajózik estig, amikor a napkorong az égi istennő szájához közeledik, hogy elnyelje, a szája közelében nagyobbnak ábrázolva. A Nap napi járását kísérő csillagok sokasága is ábrázolva van. A nap a csillagokkal együtt biztonságban utazik az éjszakai órákon át az istennő testében. Hajnalban, amelynek vörös ragyogását az egyiptomiak Nut leányának (zȝt Nw.t) nevezték, a napkorong szárnyas szkarabeuszként bújik ki újból a szeméremtestéből, hogy fényt és a megújulás ígéretét hozza a világnak. A háttér sötétkék színben ábrázolt, két oldalán aranysárgára festett asztrális istenségek és dekánok, valamint számos hieroglifás feliratoszlop látható. A képi ábrázolás különböző szinteken működik, a Napot mint korongot mutatja, amelyet az istennő méhéből elnyel és újjászületik, és mint istent a ﬁrmament égi vizein hajózó napbárkában.  
- Tehát a Nap az éjszakai órákban végigvándorol a testén és a hajnal vörös fényében (melyet Nut lányának hívtak) szárnyas szkarabeuszként hozza világra vulvájából a Nap(korong)ot. A képeket lásd a dolgozatban.

#### Gyárfás Ágnes A Szondi-féle négy ösztöntengely és a magyar népmese...

...című Ősi Gyökér 2006/3. sz. megjelent cikkében is így írja:  
> Valószínűleg Szondi is ismerte az egyiptomi mítoszt a világ keletkezéséről. Ahhoz, hogy a kelő és nyugvó Napnak tartója legyen, Nut egy [[T/Tehén\|tehen]]et tett alá, s a Nap ezen a tehénen minden nap megtette útját. A tehén kiterjesztett [[N/Négy\|négy]] lába a négy égtáj, a négy évszak, a négy világfenntartó hatalom, a kereszténységben a négy apostol, az Évkörben a négy sarkalatos pont.  
> Akár még azt is mondhatnánk, hogy a Nut név a Négy szavunkkal is egyeztethető, illetve megfordítva: ez a képzet adhatná meg a négy szavunk eredetét.  
> ![assets/NutGoddess_image5.png|invert_dark](/img/user/N/assets/NutGoddess_image5.png)  
> Az ókori magaskultúrák anyaistennőinek egyik növényi alakja a tejet adó [[F/Füge\|füge]]félék valamelyike volt. Indiában az asvattha- és a banjanfát (Ficus religiosa, F. indica) ma is szentnek tartják, Egyiptomban Nut, Hathor vagy Ízisz szederfüge (F. sycomorus) képében szoptatta fáraógyermekét, a kisázsiai Adónisz anyja Szmünnafüge volt. Rómában a fügét "[[R/Rumen\|Rumina]] fügefája" néven tisztelték. Rumina ("Emlő") Junónak mint a szoptató anyák és a dajkák védő istenasszonyának volt a neve, s az ő fája alatt szoptatta a mítosz szerint [[R/Romulus és Remus\|Romulus és Remus]]t farkas dajkájuk. A Ficus Ruminalis kapcsolata az ikerkultusszal, világfaként való felfogása (Róma fája = a világ fája), összefüggése a mitikus "szoptatás"-rnotívummal az Ikreken átnyúló tejútfa révén foglalható gondolati egységbe. Idetartozik, hogy amikor a Nap a Rák csillagképben jár, az éjszakában az állatövi csillagképek közül az átellenben lévő Bak uralkodik, s hogy az ókorban július elején, miután a Nap elhagyja a napfordulót, ismét látható lett a Tejúton ragyogó, [[A/Amalthea\|Amalthea]] kecske után elnevezett [[C/Capella\|Capella]] csillag. A Caprotina ünnep a mondottakkal függ össze, kiegészítve azzal, hogy a füge virágzása júliusig tart, s ilyenkor termi első gyümölcsét  

A fenti mellékelt képen egy egyiptomi bronzedényen az élet vizét záporosztató Nut istennő látható, kinek testéből, mintha fa törzse lenne, leveles ágak sarjadnak. Az ábrázolás igen hasonló az [[A/Ardvisura Anahita\|Ardvisura Anahita]] címnél látható képhez.  
Jankovics Marcell A fa mitológiája című könyvének 87-88. oldalától kezdve szól a nő-fa szimbólumokról: lásd még itt-ott infókat, például [[P/Parthenogenesis\|parthenogenesis]], valamint [[F/Fa és nő\|fa és nő]] címnél, valamint másoktól is származó anyagot [[N/Nagyboldogasszony\|Nagyboldogasszony]].  
Nut-tal kapcsolatos adatait lásd a csatolt képen, kiegészítve a hivatkozott fotókkal.  

![assets/NutGoddess_image6.png|invert_dark](/img/user/N/assets/NutGoddess_image6.png)  
![assets/NutGoddess_image7.png|invert_dark](/img/user/N/assets/NutGoddess_image7.png)  
Az egyiptomi mitológiában Nut az ég istennője, [[G/Geb\|Geb]] a föld\[?\] istene – (testvérekként) házasok. Gyermekeik a csillagok, akiket Nut naponta fölfal[^4] és reggel újra szüli őket (ez a nappal és az éjszaka váltakozása). (Ezért látható Nut szájánál nyugaton és ágyékánál keleten egy-egy napkorong.)  
Amikor ezen összevesznek, "Su" a szülőjük – a levegő istene – szétválasztja őket: Gebet lent hagyta, Nutot az égbe emelte. \[Zobor László\]  
Lásd még újfent a Jankovics Marcell A fa mitológiája című könyvéből származó részt is.  

#### Jankovics Marcell írja:

> Egyiptom első számú gyermekszülő faistennője Nut anya volt. Általában az égbolttal szokás azonosítani. Fivérével, [[G/Geb\|Geb]] földistennel nemzette ikergyermekeit: [[I/Ízisz\|Ízisz]]t és [[O/Ozirisz\|Ozirisz]]t, [[N/Nephthys\|Nephthüsz]]t és [[S/Széth\|Szeth]]et. Őt tekintik Ré napisten anyjának is. Legjellemzőbb ábrázolásain ívben hajol Geb fölé, lábaival és kezeivel az ég tartóoszlopaival a keleti, illetve nyugati horizontra támaszkodik. Mítosza szerint **esténként fölfalja, reggelente újraszüli égitestgyermekeit**. Ezért látható a [[S/Száj\|száj]]ánál (nyugaton) és ágyékánál (keleten) egy-egy napkorong, sőt néha a testében is, mivel úgy képzelték, a **Nap éjjel Nut testén halad keresztül**.  
> Az orális-szűzi-fogantatás tana (ld. a mesehőst, akinek anyja szőlőszem elfogyasztásától esik teherbe) összefügg a napjárás körkörösségével, és Nut mítoszából érthető meg. Mivel a Nap nem ott kél (születik), ahol lenyugodott (meghalt, ill. fogamzott), a fiúistennek, hérosznak, mesehősnek, akiknek karakterét mindig színezi néhány napisteni vonás, a fogantatása sem mehet a szokott módon végbe (42. kép). Nut istennő testesül meg az Oziriszt szülő és szoptató szikomorfában, ő a "szent Ised-fa az obeliszkek házában", mely Ré napistent a világra hozta. Úgy mondták: Ré kettéhasítja a fa törzsét, úgy lép belőle a világra. Ez a kép látni fogjuk a téli napfordulókor "megnyíló" tejúthasadékból kelő Nap metaforája.  
> A III. Thotmesz sírjában lévő falfestményen (6. kép) Nut mint szikomorfa saját gyermekeként szoptatja az elhunyt fáraót. A fáraó életében a Nap (Ré) megtestesülése volt, halálában viszont "Ozirisszá" lett, vagyis megtért Ozirisznak, az alvilág királyának a kebelére. A fáraó tehát életében és holtában Nut fiának tekinthette magát. (Az összefüggéseket még szorosabbra fűzi, hogy Ozirisz – Szethtel – együtt Egyiptom első mitikus királya volt). Az elhunyt és Ozirisszá lett fáraó visszatér Nut méhébe, mint az esténként meghaló és Nut által elnyelt Nap. Így válhat a majdani újjászületés reményében ő is az örök körforgás részévé. Ez a képzet ölt formát a koporsóban, amit szikomorfából, "nutból" ácsoltak az egyiptomiak, és belső oldalára a halott fölé boruló örök éjszaka képmásaként Nut alakját festették (43. kép). Az istennő által elnyeletve a halott újranemzi önmagát, ilyen értelemben a fáraó holtteste fölé boruló Nutképmás képletesen asszonyi vigaszt is nyújt neki, hisz helyzeténél fogva: koporsóban fekve, föld alá temetve az ő férjének, Gebnek részévé vált.  

Jankovics Marcell A fa mitológiája című könyvének 203-205. oldalán további információkat hoz Nutról és Gebről, még további képekkel.  

[[E/Eire\|Eire]] címnél volt szó arról legutóbb, hogy az egyiptomi Nut – Geb felfogás (nő felül, mint lég/ég és férfi alul, mint föld\[?\]) meglehet [[E/Éva\|Éva]] – Ádám (innen jöhet föld jelentése is) viszonylatában, miután az Éva/Héva nevekhez hasonló szavak sorakoznak lég jelentéssel. \[Közben [[G/Geb\|Geb]] címnél megjelent annak cáfolata, hogy földet jelentene.\]

Ami másutt ([[G/Galactic centre\|Galactic centre]] és [[O/Ozirisz és Széth\|Ozirisz és Széth]] címnél) is szerepelt:  
A tejúthasadék egy sötét lyuk az égen, amit a Tejút két ága ölel körül: a régiek ezt tekintették a nagy istennő [[V/Vulva\|vulvá]]jának. Az égi szikomorfa (Nut) hasítéka, amiből Ré napisten a világra jön, a tejúthasadék. Ide repül a [[H/Hattyú csillagkép\|Hattyú csillagkép]] – a mítoszban Zeusz –, hogy a Tejútistennőt megtermékenyítse, ide hatol be a [[K/Kígyó csillagkép\|Kígyó csillagkép]] farka, amikor Eurünoméval, a mindenség úrnőjével a világot "hozza össze" (a hattyúnyak, kígyófarok ősi phallikus jelképek). A Skorpiót az asztrológia a nemi szervek és a végbélnyílás állatjelképének tartja, sok afrikai nép pedig az állatban egyenesen a női nemi szerv megtestesítőjét látja; mérges fullánkját – az égen a Skorpió veres Antares csillagát – a clitorisszal azonosítja.  
![assets/NutGoddess_image8.png|invert_dark](/img/user/N/assets/NutGoddess_image8.png)  
Nut és Geb két gyermeke, Ozirisz (az [[O/Orion\|Orion]] csillagkép) és Ízisz (a [[S/Szíriusz\|Szíriusz]] csillag) a Tejúton látható egymás mellett, s kettősük jelezte az egyiptomi év elejét és végét (114. kép).  
Az egyiptomiak kereken 365 napos évvel számoltak, ebből az utolsó 5 nap külön figyelemben részesült, mivel Nut és Geb másik két gyermeke, valamint [[H/Hórusz\|Hórusz]], Ozirisz és Ízisz fia is ekkor született. A Szíriusz csillag évenkénti eltűnését (terhességét Hórusszal, azaz együttállását a Nappal) követő újbóli megjelenése (heliakus felkelése) elvben az új év kezdetét és a Nílus áradását jelentette. (Csak azért elvben, mert az egyiptomi év egy negyed nappal rövidebb lévén a valóságosnál, az újév napja 4 évenként 1 teljes nappal eltolódott a Szíriusz felkeléséhez és az áradás kezdetéhez képest.)  
Nutot minden égitest anyjának tartották, aki nyugaton nap mint nap felfalja, keleten pedig világra hozza őket.  

#### Pálfi Ágnes József Attila költészete és a nagy Nap-év...

...című Ősi Gyökér 2006/2. sz. megjelent cikkében Hoppál-Jankovics-Nagy-Szemadám féle Jelképtár [[D/Disznó\|disznó]] címnél álló adatát osztja meg:  
> Lásd Nut istennőt az egyiptomi mitológiában a Tejút malacait világra hozó, tápláló majd felfaló koca; továbbá a disznóölés téli napfordulós szertartását: a néphit szerint azért ilyenkor vágják a disznót, mert az "előretúrja az évet."  
- Túr éppen a [[T/Turul\|Turul]] névben is szerepel, és a Bika (viszont nem Bak) nevében is.

> Más szóval, úgy hitték, hogy az éppen nem látható planéták és csillagok Nut testében a Tejút alvilági, déli szakaszán járnak. És mivel az egyiptomi túlvilághitben a lelkeket a csillagokkal azonosították (a magyar néphitben: ha lehull egy csillag, meghalt valaki), Nut, a Tejút valóban a lelkek útja. Lélekút volt Nut a fián, Oziriszen keresztül is. Ozirisz volt a halottak alvilági királya, aki miniszterével, a kutyafejű [[A/Anubisz\|Anubissz]]al (az Orionnal szomszédos Nagy Kutya csillagképpel) fogadja a Tejúton érkező lelkeket. (Az Oriont ma az "övén" keresztezi az [[E/Égi egyenlítő\|égi egyenlítő]], ezért félig északi, félig déli csillagképnek minősül, de az ókorban, az Ozirisz-kultusz első virágzása idején még a feje fölött haladt el, vagyis akkor még déli, [[A/Alvilág\|alvilág]]i csillagkép volt.[^5])  
> Az egyiptomiak a Tejutat a Nílus másának tekintették – a XVIII.-XIX. dinasztia (Kr. e. XVI-XIV. sz.) idején Ozirisz egyik címe: "az égi Nílus mindkét partján lévő földek ura" –, s úgy hitték, hogy az eltávozott lelkek, a lenyugodott égitestek [[B/Bárka\|bárká]]n hajóznak az égi folyamon, Nut testében (lásd a Tejút alvilági szakaszán ringatózó ókori [[A/Argo\|Argo]] hajó csillagképet). Mítosza szerint a halott Oziriszt (Oriont) is a Níluson (a Tejúton) viszi a koporsója Bübloszba, ahol [[E/Erikafa\|erikafa]] (ez is a Tejút jelképe) növi körül koporsós tetemét.  

#### Jankovics Marcell Jelkép-kalendárium...  

...című könyvéből származó adatsora [[P/Parthenogenesis\|parthenogenesis]] címnél is szerepelt:  
> [[M/Március 25\|Március 25]].-e Jézus fogantatásának ünnepe. Régi magyar neve, Gyümölcsoltó Boldogasszony, és a hozzá fűződő gazdag hiedelemanyag mutatja, hogy az oltás, szemzés hagyományos napja volt e tájon. A jámbor néphit szerint azért, mert Mária is ezen a napon fogadta méhébe Jézust. Racionális elme nem látja itt az összefüggést, de lelkünk mélyén tudunk róla. A címben idézett Petőfi-sor[^6] a példa rá. A legfőbb istenanya és a nőivarú, az istenfiú-gyümölcsöt termő világfa egymásnak megfelelő Föld-Tejút jelkép, láttunk már rá példát. A Bibliában a kép hasonlatszinten maradt fenn, a messiási próféciákban, és az angyali üdvözlet szavaiban: "áldott a Te ménednek gyümölcse, Jézus". A középkor látomásos festőinek fatábláin a faistenanya képzete ismét kivirágzik. Azokban az archaikus kultúrákban, amelyek a téli napfordulót a napisten születésnapjaként ünnepelték, a faistennő fogamzásának naptári helye a 9 hónappal korábbi [[T/Tavaszpont\|tavaszpont]]. A csillagszülő Nutról, a Tejutat megszemélyesítő faanyáról azt tartották, hogy a Fiastyúk ([[P/Pleiadok\|Plejádok]]) csillagzat a köldöke. Az anya testén a köldök jelzi a méh, a fogamzás helyét. Nut köldöke a Fiastyúk a Tejúttal szomszédos, és éppen a nappályán, a Kos és a Bika cikkelyek határán van. Kb. 4000 evvel ezelőtt itt volt a tavaszpont, a napisten fogamzásának a helye.  
> Nut segít megmagyarázni a szűzi fogamzás misztériumát is. A csodás teherbeesés jól ismert mitikus, mesei mozzanat. Anyaistennők, mesei hősnők nem az ismert módon fogannak, hanem többnyire a [[S/Száj\|száj]]ukon (vagy fülükön, oldalukon) keresztül.  

[[S/Száj\|Száj]] és [[R/Remese\|remese]] címnél is szereplő sorai:  
> Az ajtó, a kapu, a "megnyílnak az egek" metaforája mely utóbbi, mint már jeleztem, arra a két naptári időszakra vonatkozik, amikor a Nap a Tejúton tartózkodván "feltárja annak kapuit", s ily módon nyit utat ég és föld között a lelkek számára, a Születés jelképrendszerén belül azonos a megnyíló anyaöllel, s amennyiben a Napról, napistenről van szó, a Tejút hasadékával, mely nem győzöm ismételgetni –, Szent Ivánkor látszik a legszebben, és amelyet karácsonykor hagy el a Nap.  
> Ilyeténképpen Mária a Napot "felfaló" és "újraszülő" ősi tejút-faistennők örökébe lépett. Erről már szintén írtam másutt (1991: 99-111), itt csak egy, ideillő példát említek. Jézus szűzi fogantatásának dogmája feltevésem szerint azon a mindennapi megfigyelésen alapszik, hogy a Nap keleten kél (naptámadat) és nyugaton nyugszik (napáldozat, napszentület). Ezért ábrázolják Nut tejút- és faanyát a szájánál, a testében meg az ágyékánál napkoronggal. Ezért esnek a mesehősnők "világmegváltó hős fiaikkal" a szájukon át teherbe (JANKOVICS 1987: 61-62). És ez lehet a magyarázata annak is, hogy az Angyali üdvözlet hagyományos ábrázolásain a Szentlélek galambja nem Mária ölére, hanem az általam látott képeken kivétel nélkül a fejére ereszkedik.

Az [[I/Íj és a nyíl\|íj és a nyíl]] asztro-szexuális szimbolikában mindig visszatérő elem a kettősség, mikor melyik mire utal. Ugyebár itt az a lényeg, hogy két Nyilas/Nyílás, azaz Kapu van az égen, mely kapu, ahogy [[G/Goal\|goal]] címnél is írtuk, lehet száj, vulva, mely utóbbi viszont csak a Tejútközpont lehet. Lényegében a Tejútanya (nemzett) szája Szíriusz, alsó (szülő) szája/vulvája a Tejútközpont.  

> Mindjárt tegyük hozzá, a gyümölcsoltás, a szemzés sem természetes módja a szaporításnak! Nut sem a szokványos módon esik teherbe csillag- és planétagyermekeivel, hanem szájon át; fölfalja őket, amikor "megöregszenek". Szüzen esik hát velük teherbe (Nut Ízisz néven ismert, mint szűz anya), de rendesen, az [[O/Öl\|öl]]éből jönnek világra fényes gyermekei. Az Angyali üdvözlet képmásokon sem Mária ölébe tűz a fénysugár, vagy röppen a galamb, hiszen az a szűzi fogamzás dogmájának ellentmondana. Tudta, mit csinál az ís, aki Jézus fogantatását elsőként a gyümölcsoltáshoz hasonlította. Az orális fogantatás képzetének az a valóságalapja, hogy az égitestek nem ugyanott nyugszanak le, ahol fölkelnek, hanem a látóhatárnak közel átellenes pontján. Az égitestek lenyugvása a jelképes beszédben halál, illetve fogantatás, kelésük pedig születés értelmet kapott. Az istennő szája és öle ily módon a naptári fordulópontok, a "[[K/Kapu\|kapu]]k", illetve "átjárók" antropomorfikus megnevezései. A szüzen fogamzás dogmája tehát az antik csillaghitből szüremlett be a keresztény vallásba, melynek ideológusai amúgy is elnézően bántak azokkal, akik Jézusban a Nap megtestesülését látták. Igazolást a tan egy (szaktekintélyek szerint hibásan fordított) messiási jövendölésben kapott: "Imé, a szűz fogan méhében, és szül fiat..." (Ézs 7,14).  

A [[G/Geb\|Geb]], [[S/Sziget\|sziget]], [[S/Skorpió csillagkép\|Skorpió csillagkép]] és [[Z/Zodiac\|zodiac]] címnél szereplő adatsorban Jankovics Marcell érdekes megfeleltetésekkel hozakodik elő:  
> Az asztrológiában a Skorpió a "[[Z/Zodiákus-ember\|zodiákus-ember]]" testén az ivarszervek és a végbéltraktus helyére esik, így lett ezek védnöke, a nemi bajokért felelős csillagkép, majd jegy. Ez a képzet is magában hordja az újjászületés[^7] ígéretét. De ez a kép nemcsak a zodiákus emberre vonatkozik; a két isteni kör, **Nut (a Tejút) és Géb (az Állatöv)** itt nemző aktusban keresztezi egymást, s a Tejút az égnek ezen a részén két ágra szakad; a Skorpió fölött és alatt az ágak két hasadékot, "nyílást" fognak közre eleink fölfogása szerint: a tejútistennő vulváját és végbélnyílását. Adott összefüggésben az utóbbi a halál színtere (a pokol tornáca), az előbbi az újjászületésé.  
- Azt azért jegyezzük meg, hogy [[A/Arianrhod\|Arianrhod]], [[M/MISZ\|MISZ]] és [[Z/Zodiac\|zodiac]] címnél folyamatosan arról szóltunk (Jankovics Marcell is tulajdonképpen megerősítette), hogy a Tejút nem összeegyeztethetetlen az állatöv/ekliptika fogalmával, miután a Nap ezen utat járja be.  
\[Új adat közben: magyar [[R/Remese\|remese]] = végbél.\]  

A Wikipédia adata szerint a mitológikus gondolkodás Nut két kezét és lábát a négy kardinális (lásd [[C/Cardinal\|cardinal]]) iránynak feleltette meg:  
![assets/NutGoddess_image10.png|invert_dark](/img/user/N/assets/NutGoddess_image10.png)  
> Nut is also the barrier separating the forces of chaos from the ordered cosmos in the world. She was pictured as a woman arched on her toes and fingertips over the earth; her body portrayed as a star-filled sky. Nut's fingers and toes were believed to touch the four cardinal points or directions of north, south, east, and west.  
> —  
> Nut egyben a káosz erőit a világ rendezett kozmoszától elválasztó gát is. Lábujjhegyen és ujjhegyeken a föld fölé ívelő nőként ábrázolták; testét csillagokkal teli égboltként ábrázolták. Nut ujjairól és lábujjairól úgy hitték, hogy a négy kardinális pontot vagy irányt érintik: észak, dél, kelet és nyugat.  

#### Ipolyi Arnold Magyar mythologia...  

...című könyvének 332. oldalán egy égi ló kapcsán hasonlóról van szó:  
> De így szól már a hindu Yagu veda (Upnekat 1. 98) nevezetes cosmicus értelmezése a ló jelvies jelentéséről: "a ló feje a hajnal, szeme a nap, lehelete a lég, kinyitott szájából jő a hőség, teste az év, oldalai a világrészek, lábai a négy évszak, csontjai a csillagok st."  

Annyi megjegyzést tegyünk hozzá, hogy Tilak szerint a germán mitográfusok túl sokat "hajnaloznak," de a [[N/Négy\|négy]] mindig ugyanazt jelenti.  

Ehhez képest a mindenben a Nagy Medve csillagképet kereső ...

#### Greg Rigby The God Secret...

...című könyvében szereplő adata/képe szerint Nut testtartásában az Ursa Maior "upturned cup"-ját lehetne keresni (61-62. oldal):  
> The picture of the beginning of the world (Fig 39) shows Nut assisted by various ram-headed gods with curly horns. In addition and perhaps as significantly, the shape of Nut as she spans creation is the same shape as the cup of Ursa Major (inset) with interior angles of 108⁰.  
> —  
> A világ kezdetét ábrázoló képen (39. ábra) Nut különböző kosfejű, göndör szarvú istenek segítségével látható. Ezenkívül, és talán ugyanilyen jelentős, a teremtést átívelő Nut alakja megegyezik az Ursa Major csészéjének alakjával (mellékelt kép), amelynek belső szögei 108⁰.  
> ![assets/NutGoddess_image12.jpeg|invert_dark](/img/user/N/assets/NutGoddess_image12.jpeg)  
- Egyébként tényleg hasonlít hozzá, viszont fentebb más ábrázolásokban nem volt hangsúlyos a 108⁰-ot bezáró alakzat.  

A Tejútanya különböző testrészeit, arról, hogy mi minek feleltethető meg, lásd például [[S/Szíriusz mint istenanya\|Szíriusz mint istenanya]]. (Illetve alant valamiféle összefoglalás készül.)  

Nutnak (szerepét később Ízisz[^8] és állatalakban [[H/Hathor\|Hathor]][^9] is átvette) más mitológiában megfelel a görög [[A/Artemisz\|Artemisz]] és Héra, római Diána, a germán [[F/Freyja\|Freyja]], magyar [[T/Tündér Ilona\|Tündér Ilona]]. (Teljesebb felsorolást lásd [[M/Magna Mater\|Magna Mater]].)  
![assets/NutGoddess_image13.png|invert_dark](/img/user/N/assets/NutGoddess_image13.png)  

Lásd még [[N/Nudd\|Nudd]] és [[N/Nutar\|Nutar]]. Hasonló egyiptomi nevek [[N/Neith\|Neith]] és [[M/Mut\|Mut]].  
[[N/Neith\|Neith]]et azonosnak mondja Magyar Adorján Nuttal, míg Jankovics Marcell Neithet [[A/Artemisz\|Artemissz]]el, aki akár mint Héra, vagy Diána azonos Nuttal.  
De hogy a kép teljes legyen, Várkonyi Nándor [[A/Aalu\|Aalu]] címnél szereplő adata szerint Neftisz-[[N/Nephthys\|Nephthys]] másneve Nit illetve [[N/Neith\|Neith]].  
Mivel tehát Neith azonos még Nuttal, mely pedig azonos lesz később Ízisszel és állatalakban Hathorral is, ezért szinte az összes egyiptomi istennő a Tejútanyával azonosítható (sőt, [[M/Maat\|Maat]] is lehet Nut (precessziós) forgásáért felelős).  

Fáy Elek A magyarok őshona című könyvének 190-191. oldalán szól a Nut és [[M/Mut\|Mut]] nevek tulajdonképpeni azonosságáról.  

Lásd még mindeképpen [[N/Nut#Nut 2)\|nut 2)]] és [[N/Nut#Nut 3)\|nut 3)]], mely utóbbi csavaranya(!) jelentésű.  

Érdekes a kimmér-walesi `nudd` = köd, miután [[G/Göd\|Göd]] (Istenanya?) neve is azonos köddel, ahogy nudd Nuttal. Viszont nudd azonos kell legyen [[N/Nudd\|Nudd]]-dal is.  

Amanda-Alice Maravelia Nut and her relation to the Milky Way című dolgozata talán további adatokkal szolgál arra nézve, hogy főleg [[G/Geb\|Geb]] micsoda is valójában.  

A fentebb szereplő 42. kép egy i.e. 5. századi sztéléről való.  
A mellékelt diagramhoz mindenféle magyarázó szöveget lásd [[C/Cataclysm\|cataclysm]].  
Arról, hogy ki volt Göd Isten(nő), Nut vagy [[S/Széth\|Széth]], lásd [[G/Göd\|Göd]].  

## Nut – Tejútanya testtájékai – összefoglalás

[[K/Kut\|Kut]] címnél (az arab `qutb` = észak és más jelentésén felbuzdulva) és [[S/Segg\|segg]] címnél szerepelt:  
A Sák, [[S/Szág\|szág]] [[E/Észak\|észak]] jelentése igen érdekes, már csak azért is, mert a szintén kutyával kapcsolatba hozható arab `qutb` = északi tengely jelentése mellett (nagy)kutyát, azaz herceget, főnököt, főséget is jelent. Hogy kerül az alvilági kutya északra? Nyilván ugyanúgy, ahogy [[S/Széth\|Széth]] is (hozatott kapcsolatba a Sarkcsillaggal, Göncöllel).  
De akkor már felvetődhet a kérdés, hogy segg szavunk (és a [[G/Göcs\|göcs]] címnél említett török `göt` = segg) utalhat-e a Tejútanya/Nut ([[G/Göd\|Göd]]?) seggére? Nos, a göt inkább a holland `kut` és angol [[C/Coot\|coot]] szavakkal azonosíthatóan a női szeméremrész neve kell legyen.

A [[S/SZEG\|SZEG]], [[S/SZÖG\|SZÖG]] Napnevekre és Nut testtájékaira visszatérve a Szögcsillag a Sarkcsillag, mely valóban északon van. Lehet-e a Szög szót Seggel (és **Szüggy**el[^10]?) azonosítani?  
A segg, mint altáj, viszont másutt a [[K/Köldök\|köldök]]kel is azonosul, de a Tejútanya köldöke nem lehet azonos az ember köldökével, hacsak nem császármetszéssel szüli a Napot: a Napot a Nyílásban, Nyilasban szüli, mellyel szemközti a Pleiadok. A [[P/Pleiadok\|Plejádok]] és a [[G/Göncöl\|Göncöl]] ill. a [[S/Sarkcsillag\|Sarkcsillag]] ugye egy és ugyanannak fogatott fel (lásd [[H/Hét\|hét]] és másutt).  
Mindkettő mondatik a Tejútanya köldökének:  
Jankovics Marcell Ahol a madár se jár című könyvében a Tejútistennő köldökét és ezzel méhét (méhet jelentő G-T vázú szavakat lásd [[G/Gut\|gut]]) a Sarkcsillaggal azonosítja[^11] ([[G/Göncöl\|Göncöl]] címnél is szerepelt):  
> A Sarkcsillagot hordozó szarvas képzete szervesen illeszkedik a Nappal, kereszttel, világfával "viselős" állatistennő képzetéhez. **A Sarkcsillag nemcsak a világfába vert arany Szögcsillag, de a tejútistennő köldöke is**, s egyiptomi példa nyomán nagyon valószínű, hogy a régiek úgy hitték, a télen halott (a magas északon hosszabb időre a horizont alatt rekedt) Nap északon, az istennő méhében (a köldöke mögött) várja keleti újjászületését.
- Az egyes Tejútanya-részek azonosításában segíthet a (Joseph Fontenrose Orionjában is taglalt) Artemisz, Kallisztó és más nevekkel jelölt égi jelenségek nevei. [[A/Artemisz\|Artemisz]] (aki a Tejút Nyilas/Nyílás felőli részével azonosul inkább) feje is ha viszont Szíriusz kellene legyen, akkor a Nagy Medve melyik része? Sok az ellentmondás, de a [[D/Dzsed\|dzsed]] címnél lévő diagram segíthet a megoldásban (a Tejútfával azonos [[N/Nyilas-Ikrek tengely\|Nyilas-Ikrek tengely]]t függőlegesre kell állítani).

#### Jankovics Marcell írja:

> A medveistenséget nemcsak a görög-római műveltség azonosította a Nagy Medve csillagképpel. Finnugor rokonaink hitvilágában több jelkép szál fut össze: a hantik a csillagzatot – többek között – a halott medveistent hordozó halottas szánnak képzelték. Artemisz medveistennő[^12] csillagképpé válásának regéjére gondolva pedig érdemes eszünkbe idézni, hogy a szomszédos Kis Medvét eleink Nagyasszony társzekerének, Nagyboldogasszony csillagának is nevezték.  
- A Nagyboldogasszony csillaga azért érdekes, mert a Tejútanya feje eredetileg Szíriusz kellene legyen, de mivel Nagyboldogasszony maga a Tejútanya, ezért annak mely testrésze a Kis Medve?

A fent említett [[F/Füge\|füge]] (melyről lásd még [[R/Rumen\|Rumen]]) szintén a Tejútanya egyik testrésze is lehet (a törzsén kívül a lába köze).  
[[S/Sziget\|Sziget]] (és [[G/Galactic centre\|Galactic centre]]) címnél szerepelt Magyar Adorján adata; ott a Tejútanya szemerémrészéről volt szó.  

#### Magyar Adorján...  

...szerint (ami eddig figyelmemet elkerülte, de immáron több helyen szerepelt):  
> Őseink költőileg az **északi fényt Tündér Ilona feje aranyhaja**ként fogták föl, a **délit fanjaként**.  

#### Jankovics Marcell Mély a múltnak kútja...  

...című könyvéből származó, másutt szereplő soraiban a két ellentétes oldalon álló [[S/Száj\|száj]]akról írja azonban:  
> Az ajtó, a kapu, a "megnyílnak az egek" metaforája – mely utóbbi, mint már jeleztem, arra a két naptári időszakra vonatkozik, amikor a Nap a Tejúton tartózkodván "feltárja annak kapuit", s ily módon nyit utat ég és föld között a lelkek számára, — a Születés jelképrendszerén belül azonos a megnyíló anyaöllel, s amennyiben a Napról, napistenről van szó, a Tejút hasadékával, mely – nem győzöm ismételgetni —, Szent Ivánkor látszik a legszebben, és amelyet karácsonykor hagy el a Nap. Ilyeténképpen Mária a Napot "felfaló" és "újraszülő" ősi tejút-faistennők örökébe lépett. Erről már szintén írtam másutt (1991: 99—111), itt csak egy, ideillő példát említek.  
> Jézus szűzi fogantatásának dogmája – feltevésem szerint – azon a mindennapi megfigyelésen alapszik, hogy a Nap keleten kél (naptámadat) és nyugaton nyugszik (napáldozat, napszentület). Ezért **ábrázolják Nut tejút- és faanyát a szájánál, a testében meg az ágyékánál napkoronggal**. Ezért esnek a mesehősnők "világmegváltó hős fiaikkal" a szájukon át teherbe (JANKOVICS 1987: 61—62). És ez lehet a magyarázata annak is, hogy az Angyali üdvözlet hagyományos ábrázolásain a Szentlélek galambja nem Mária ölére, hanem az általam látott képeken kivétel nélkül a fejére ereszkedik.  

Elgondolkozhatunk azon is, hogy mint Amanda-Alice Maravelia Nut and her relation to the Milky Way című dolgozatából, a mellékelt képhez fűzött kommentárjából kiderül, miért éppen [[N/Nut\|Nut]] ánusza és vulvája mellé kerülnek a nyilván [[G/Geb\|Geb]]-phalloszt takaró Orion és Szíriusz hieroglifikus nevei:  
> The depiction of Nut and the support of the celestial vault by Shu, found in the tomb of Ramesses IV (above). Below:  
> Detail of the same scene, showing the hinder part of Nut and the upper part of Shu, as well as part of the text (Book of Nut and Book of the Night). Shown also is the catoptric depiction of the hinder part of the sky-goddess bearing stars. The hieroglyphic names of Sothis **Sirius and Sah (Orion) are shown near the anus and the pubic area** of the goddess. Note the vivid colours: golden yellow for Nut's body, alluding to the solar light; and sky-blue for the background, alluding to the primeval watery ocean (Nun), virtual source of energy and creation.  
> —  
> Nut ábrázolása és az égi boltozat alátámasztása Shu által, amelyet IV. Ramesszé sírjában találtak (fent). Alul:  
> Részlet ugyanebből a jelenetből, amelyen Nut hátsó része és Shu felső része, valamint a szöveg egy része látható (Nut könyve és az Éjszaka könyve). A képen az égistennő csillagokat hordozó hátsó részének katoptrikus ábrázolása is látható. Az **istennő végbélnyílásának és szeméremtestének** közelében Sothis Sirius és Sah (Orion) hieroglifikus neve látható.  
> ![assets/NutGoddess_image14.png](/img/user/N/assets/NutGoddess_image14.png)  
> Figyeljük meg az élénk színeket: az aranysárga Nut teste, amely a napfényre utal; és az égszínkék háttér, amely az ősi vizes óceánra (Nun), az energia és a teremtés virtuális forrására utal.  

Egyébként már Jankovics Marcellnél is szóba került anus és vulva kapcsán Nut és Geb ([[G/Geb\|Geb]], [[S/Skorpió csillagkép\|Skorpió csillagkép]], [[S/Sziget\|sziget]] és [[Z/Zodiac\|zodiac]] címnél is szerepelt):  

Az asztrológiában a Skorpió a "zodiákus ember" testén az ivarszervek és a végbéltraktus helyére esik, így lett ezek védnöke, a nemi bajokért felelős csillagkép, majd jegy. Ez a képzet is magában hordja az újjászületés[^13] ígéretét. De ez a kép nemcsak a zodiákus emberre vonatkozik; a két isteni kör, **Nut (a Tejút) és Géb (az Állatöv)** itt nemző aktusban keresztezi egymást, s a Tejút az égnek ezen a részén két ágra szakad; a Skorpió fölött és alatt az ágak két hasadékot, "nyílást" fognak közre eleink fölfogása szerint: a tejútistennő vulváját és végbélnyílását. Adott összefüggésben az utóbbi a halál színtere (a pokol tornáca), az előbbi az újjászületésé.  
\[Azt azért jegyezzük meg, hogy [[A/Arianrhod\|Arianrhod]], [[M/MISZ\|MISZ]] és [[Z/Zodiac\|zodiac]] címnél folyamatosan arról szóltunk (Jankovics Marcell is tulajdonképpen megerősítette), hogy a Tejút nem összeegyeztethetetlen az állatöv/ekliptika fogalmával, miután a Nap ezen utat járja be.\]  

A [[M/Maw\|maw]] címnél előjövő görög `magh` = hónalj vajon hogy neveztetett el? Lehet Nut fontos testrésze a hónalj?  
Minden egyéb testtájékról szóló infót egyelőre lásd [[S/Szíriusz mint istenanya\|Szíriusz mint istenanya]].  

# Nut 2)

[[D/Dió\|Dió]]. Azt le kell szögezni, hogy általán diófélét jelent, azaz az alábbiakban elemzett dió (és a diófa) valódi angol neve [[W/Walnut\|walnut]].  
A magyaroknál a dió termése szerelmi és kozmikus jelkép, mint a makk is, a [[T/Tölgy\|tölgy]]fával egyetemben. A diófa szintén a [[V/Világfa\|világfa]] megtestesítője.  
A magyar néphitben a diófa és termése szerelmi és kozmikus jelkép. A diófa levelin termett szerelemről énekeltek, a vadházasságban élők meg a diófa alatt esküdtek egymásnak örök hűséget.  

A [[D/Dió\|dió]]ról Jankovics Marcell is írt A fa mitológiája című könyvében, és a [[N/Nut\|Nut]] Tejútfaistennőnél írottak alapján azt kell mondani, hogy a germán szó (de latinban is nux; lásd [[N/Nucleus\|nucleus]]) ~~egyiptomi eredetű lehet~~.  
Ugyan Nut szikomor/szederfügefa-istennő, római párja, Diána már tölgyfa-istennő \[neve alapján viszont ugyanúgy lehetne diófa-istennő, mint [[A/Artemisz\|Artemisz]]\]. De a Jankovics Marcell könyvében is taglalt fontos fák (tölgy \[germánoknál kőris\], füge, dió és fenyő) közül még fenyő vonatkozása is van a latin szónak, miután Eric Partridge adata szerint `nucāmenta` = fenyőtoboz (Kresznerics Ferenc deák szótárában `nucamentum` = diófa virága).  

Ha már a latinnál tartunk, CzF (éj címnél álló) adata szerint a dió héját is jelentette `nux`, nemcsak diót és diófát:  
> Mennyiben az éj mint sötétség a testeket mintegy elfödi, rokonítható a héj szóval, s úgy látszik, hasonló eszmeviszony van a latin `nox` és nubo, nubes, nubilus, s másfelül a héjat, takarót jelentő nux, [[N/Nucleus\|nucleus]] között is.  
- Ez azért is érdekes, mert az olasz `noce` = dió egyezik a spanyol `noche` = éj(szaka) szóval is. (Igaz, a latin `nux`, nuc [[M/Makk\|makk]] és [[M/MAG\|mag]] szavainkkal való egyeztetése nyomán akár vakvágány is lehet ez a vonal.)  

Ergo a dió jelentésében is meg kell lennie a [[N/Nyug\|nyug]] (halál/újjászületés) illetve a nő(iség) fogalomnak. Úgy tűnik, hogy a kelta-ír `cnù` = dió is valójában nyu, vagy hangátvetve kún, mely a nyug megfordítása is (pontosabban a (el)hunyni, kihúnyni azaz meghalni jelentésű szó megfordítása adja a nyugszik, [[N/Nyugat\|nyugat]] szavak gyökét). A kelta-ír `cnù` alakjával azonos [[G/Gnu\|gnu]] ((hosszúkásfejű(!)) nagytestű antilopféle, azaz tulajdonképpen szarvas/őz/ős) is ugyanígy vizsgálandó: ünő (előtéttel: günő, gönye = emse, de gondolhatunk rá üszőként is), azaz nem más, mint a égi [[C/Csudaszarvas\|Csudaszarvas]] (csak éppen délen jelenik meg, nem a rénszarvasok hazájában).  
![assets/NutDio_image1.png|invert_dark](/img/user/N/assets/NutDio_image1.png)  
Szumma szummárum, a nux, nut és cnù nevekben az (g)ünő és nyug-szik értelmek keverednek.  
A mellékelt, [[D/Dió\|dió]] címnél is meglévő információ alapján még az sem elképzelhetetlen, hogy [[T/Tündér\|tündér]] szavunk [[T/TÜN\|TÜN]] elemének megfordításával, vagy [[N/Nyű\|nyű]] szavunkkal, annak valamely jelentésével van dolgunk (gondoljunk Fanyűvő nevére és Jankovics Marcell adatára, miszerint a fanyűvés azt jelenti, hogy a Tejútfa/Csudaszarvas a precessziós Nagy Évben elfordul).  

[[N/Nut\|Nut]]-ben a [[N/NU\|NU]] etimon nő jelentésű, de akár [[N/Nutar\|Nutar]] szócikknél írottak alapján valamiféle [[M/Mony\|mony]]t, őstojást is lehetne nut alatt érteni. - A mag és a csomó ([[B/BOG\|BOG]]) mind Nap- illetve csillagnevek is lehetnek, ahogy az alakilag és értelmileg hasonló [[N/Node\|node]] szónál is említésre került.  

Az évekkel ezelőtt megírt fentebbi sorok újraolvasása után csak annyit jegyeznék meg, hogy az egyiptomi Nut nevében `Nu` = Nő, a szóvégi T extra nőnemjelölő rag. Nem kell feltételül a modern germán akár rontott szóalakjához hasonlítani.  

# Nut 3)

Csavaranya. Oxford furcsamód nem tárgyalja külön Nut 2) és Nut 3) jelentéseit. Nyilván mert nem tudna magyarázatot adni utóbbira. Holott egészen nyilvánvaló, hogy az anya jelentések [[N/Nut\|Nut]] Tejútanya és nut(3) közt összefüggenek.  
Aztán ott van még a barázda jelentésű [[N/Nút\|nút]] is.  

## Lábjegyzetek

[^1]: Lábjegyzet:  
Magyar Adorján Ősműveltség című könyvének (a PDF) 1725. oldalán (lásd a csatolt képet onnan) érdekes dolgokat ír; arról, hogy [[S/Széth\|Széth]] mint Földisten jön elő, forrásai nyomán tévesen, most itt több szót ne vesztegessünk.  

[^2]: Lábjegyzet:  
A szanszkrit `nadī` is folyó jelentésű.  

[^3]: Lábjegyzet:  
A tehén itt akkor ünő, szarvasünő, azaz őz-tehén kell legyen. Az üsző pedig előjött [[P/Prajapati\|Prajapati]] címnél is Ushas nevében.  

[^4]: Lábjegyzet:  
Hasonló képet láttunk a görög (Tejútistennő/Magna Mater) [[H/Héra\|Hérá]]nál. Magyar Adorján írja:    
Őseink hitregéi szerint a Napisten ragyogó, szépséges, aranyhajú és nagyerejű hősként harcol az életet elnyelni, megsemmisíteni akaró sötét és hideg Halál ellen, - amely pedig neki anyja is, valamint nekünk, élőknek, az ő édes gyermekeinek, akiket ő védelmez, ősanyja. E gondolat van meg, de már teljesen elhomályosulva, elrontva a görög mitológiában is. Itt Héra a főistennő, aki emlőjét Heraklész Napisten szopja és ami annak elrontott maradványa, hogy Héra senki más mint az ős-Istennő, azaz a Napisten anyja.  
Az pedig, hogy Héra utóbb neki életére tör, őt üldözi, annak elhomályosult emléke, hogy a sötét világűr a belőle keletkezett életet ismét el is nyeli, meg is semmisíti. \[De az [[E/Éva\|Éva]] névben is megvan az evés értelem!\]  
—  
Falvay Károly Nagyboldogasszony című könyvének 47. oldalán [[R/Rhea\|Rheá]]ról szól, aki (Zeusz kivételével) megette gyermekeit, majd kiöklendezte őket.  

[^5]: Lábjegyzet:  
Amihez én teszem hozzá, hogy ahogy [[O/Orion\|Orion]] címnél láttuk, az egyiptomiaknál [[S/Sah\|Sah]] (Sahu) csillagkép másképp nézett ki: a három "övcsillag" nem övcsillag, és a csillagkép feje mérte ki valójában a hovatartozást; lásd képet [[O/Orion\|Orion]].  

[^6]: Lábjegyzet:  
"S én csüngtem ajkán szótlanúl, mint gyümölcs a fán."  

[^7]: Lábjegyzet:  
Október 24/25-ével kezdődik a Skorpió hava. Vége a föld termékeny periódusának, halált susog az őszi szél, vigasztalanul esik; a szürke ég, a feketülő táj gyászol. Ez a holtak hava (ld. halottak napja). Nem csoda, hogy összegyűlnek az orvosszentek jeles napjai a hónap közeledtével, s Rafael, a haldoklók vigasztalója áll a Skorpió ajtajában, az év betegágyánál. Ám a természet halála nem végleges. E halál tetszhalál csupán, téli álom, magzati állapot. A mag földbe temetése új termést, újjászületést ígér. Ez a vigasztaló gondolat hatja át a hónap szimbólum-világát.  

[^8]: Lábjegyzet:  
Nut Ízisz néven ismert, mint szűz anya, írja Jankovics Marcell, továbbá, a Nap könyvében írja:  
Hathor Hórusz Háza jelentést már Jankovics Marcell is adatolta, de nála – Ízisszel azonosulva – Hórusz anyja:  
Az egyiptomi Hórusz napisten anyja, Háthor ("Hórusz háza"), az "ég tehene" címet viselte, és azonosult Ízisszel, a "másik" napanya-istennővel, aki ugyan már nem tehénalakú, de a fején néha ő is szarvakat, s azok közt napkorongot visel (75. rajz). Fiukat, a Napot ezért az istenanya borjaként is ábrázolták (76. rajz).]  

[^9]: Lábjegyzet:  
A tej halhatatlanná tevő erejében az ókori Egyiptomban is hittek. A halott Ozirisz isten létének folytonosságát a jelképes sírjába helyezett 365(!) edény biztosította, belőlük a tej nem fogyhatott ki soha. (Az anyaistennő állatalakot is ölthet, szerepe szerint Ízisz ilyenkor [[H/Hathor\|Hathor]]rá válik, az "Ég Tehenévé", s tőgyéből szoptatja isten- és fáraó-gyermekeit.)  

[^10]: Lábjegyzet:  
Ami a lovak, szamarak, szarvasok (**mellét** jelentő) szügye, az a szarvasmarhák szegye.  

[^11]: Lábjegyzet:  
A megfeleltetés Falvay Károly Nagyboldogasszony című könyvében is előjött.  
—  
[[T/Teszkatlipoka\|Teszkatlipoká]]nál is szerepelt, hogy köldök a cirkumpoláris csillagok északi övezetében találandó.  
A Pleiadokkal kapcsolatos lényeg az, hogy a Tejútközpont egzakt ellenoldalának tartották (Bika és Skorpió is szemben állnak ugye). Valahogy így vetülhetett a Tejútanya méhe a szemközti Pleiadokra. A Sarkcsillag-köldökség a [[V/Világhegy\|Világheggy]]el magyarázható inkább.  

[^12]: Lábjegyzet:  
Joseph Fontenrose Orionjában is szó van a Kallisztó Artemisz azonosságról (Artemisz mellékneve volt eredetileg, szépségére utalva).  

[^13]: Lábjegyzet:  
Október 24/25-ével kezdődik a Skorpió hava. Vége a föld termékeny periódusának, halált susog az őszi szél, vigasztalanul esik; a szürke ég, a feketülő táj gyászol. Ez a holtak hava (ld. halottak napja). Nem csoda, hogy összegyűlnek az orvosszentek jeles napjai a hónap közeledtével, s Rafael, a haldoklók vigasztalója áll a Skorpió ajtajában, az év betegágyánál. Ám a természet halála nem végleges. E halál tetszhalál csupán, téli álom, magzati állapot. A mag földbe temetése új termést, újjászületést ígér. Ez a vigasztaló gondolat hatja át a hónap szimbólum-világát.  