---
{"dg-publish":true,"permalink":"/N/Numen/","title":"Numen","tags":["Englishtexttranslated"],"created":"2025-09-18T15:22","updated":"2025-09-18T15:23"}
---


# Numen

Az angolban védőszellem, isteni védőhatalom jelentéssel áll, korábban a latin előd isteni hatalom, majd istenség jelentéssel állt. A görögben `neuma` (mellyel nyilván azonos a sztoikusok által használt [[P/Pneuma\|pneuma]]). Numen másutt szellemnek és elemnek is hívott.  
Hogy a nyelvészet a [[N/Nod\|nod]], bólintani jelentésű szóból vezeti le ősetimon ismerete hiányában, nos, ilyesféle megoldásokkal másutt is találkoztunk.  
Ez a Nu ugyanaz a [[N/NU\|NU]], amely az egyiptomi őstevő **Nuter** nevében megvan. A -ma pedig főnévképző, de elsődlegesen szintén nőiséget kifejező.  


Úgy tűnik viszont, hogy a [[N/Number\|number]] kezdeti női oldalról való vizsgálatában vétett hibámhoz hasonlóan itt is hiba történt. Új adat szerint ugyanis inkább Num-En a helyes felbontása; jelentése Oroszlán Isten (oroszlán Napjelkép); lásd [[N/NUM\|NUM]].  

Götz László Keleten kél a Nap című könyvének 165. oldalán szumér-latin szavak párhuzamait bemutató szavak között találjuk a latin `numen` = jóslat, isteni lényeg szóval párba állítva a sumér `NAM` = sors, lényeg szót.  

Tulajdonképpeni értelme szerint aminek [[N/Name\|name]]-je, neve van (latin `nomen` = név, hírnév), az létezik és annak lehet sorsa. Ezen latin főnév mellé Götz László a sumér `NAM` = kihirdet igét teszi. Ez nem annyira kihirdet, inkább megnevez, nevesít értelmű.

#### Várkonyi Nándor írja:

> Rómában is találunk monoteista kultuszt, mégpedig igen magasrendűt, mely vonzó rítusok középpontjában állt, régi eredetű volt, s egészen a kereszténységig szakadatlanul élt. A római egyisten-kultuszban a tűz jelzi az isten jelenlétét. Most nem tévedhetünk a tűzmítoszok erdőrengetegébe, csak jelezzük, hogy a [[T/Tűztisztelet\|tűztisztelet]] a legrégibb vallási aktusok közé tartozik. Ha igaz, s minden jel szerint az, hogy **az első templomok fák voltak**, s mellettük a szent forrás szolgáltatta a tisztító rítusok szerét, valószínű, hogy e szent helyeken lobogó tűz érzékeltette a hívők számára a "numen" jelenlétét. Az ókori írók is így tudják a régi hagyományok alapján.  
> "Fák voltak – írja Plinius – az istenségek első templomai, s a fák egyes fajtái mindig egyes isteneknek szenteltettek. (...) Az egyszerű földművelő régi, atyai szokás szerint földje legszebb fáját ma is valamelyik istenségnek szenteli."  

#### Szergej Tokarev írja:  

> In addition to notions about the gods (`dei`) and other personal supernatural beings in the Roman religion, the Romans held on to the archaic concept of an impersonal supernatural force, `numen`. This word, from the verb `nuere` (to move, to set into motion) denoted a mysterious and powerful potency characteristic mainly of the gods (numen deorum), and of some people: later the Romans referred to numen imperatorum (the divinity of the emperors). The idea of numen was similar to the [[M/Mana\|mana]] of Oceania. This word was used in the personal meaning instead of the concept of god.  
> —  
> Az istenekről (`dei`) és más személyes természetfeletti lényekről szóló elképzelések mellett a római vallásban a rómaiak ragaszkodtak a `numen`, a személytelen természetfeletti erő archaikus fogalmához. Ez a szó a `nuere` (mozogni, mozgásba hozni) igéből származik, és egy titokzatos és hatalmas erőt jelölt, amely elsősorban az istenekre (numen deorum) és egyes emberekre jellemző: később a rómaiak numen imperatorumra (a császárok istenségére) hivatkoztak. A numen elképzelése hasonló volt az óceániai [[M/Mana\|maná]]hoz. Ezt a szót személyes értelemben használták az isten fogalma helyett.  
- A `numen` és (a több helyen említett) `nuere` szavakról lásd még [[N/Nevel és növel#Növel és emel\|növel és emel]] helyet.

[[N/Numa Pompilius\|Numa Pompilius]] a rómaik második mitikus királyának (i.e. 715-673) és főképpen [[N/Numitor\|Numitor]] neve is idetartozó, ahogy az utóbbival azonos(!) ugor [[N/Numi Tórem\|Numi Tórem]] név is.  

#### Magyar Adorján Kérdések...

...című írásában is ír a finnugor-római kapcsolatokról (több helyen is \[lásd [[F/Finnugor nyelvek\|finnugor nyelvek]]\], de ami most idetartozik) és magáról a numen szóról:  
> A római monda szerint [[R/Romulus és Remus\|Romulus és Remus]] nagyapjaként egy Numitor nevű király szerepel, azt pedig, hogy az ilyen mondai királyok alatt rendesen tulajdonképpen istenségeket kell értenünk, a mythologusok már megállapították. A nemrég megjelent "A Hadúr szó" és más cikkeimben kifejtettem, miszerint nemzeti ősregénk Hunor és Magyarjában tulajdonképpen a napnak kétféle (romboló és alkotóelvi) megszemélyesítésével van dolgunk, és hogy a Napisten őseink felfogása szerint az emberiség atyja lévén, őt ősregénk azért szerepelteti a nemzet atyjaként. Vogul rokonnépünk hitregéi szerint a felső isten, azaz a főisten, a Numitórem Atya nevet viseli, amely névnek a Numitor névveli azonossága feltűnő. `Numi` pedig a vogul nyelvben felső, magasságbeli értelemmel bír, ami megmagyarázza azt is, hogy a rómaiak nyelvében miért `numen` = istenség, sőt azon körülmény, hogy e szónak a latinban még Isteni hatalom és parancs értelme is volt: a felsőség fogalmára szintén emlékeztet még.  
- A passzus folytatásában [[N/Nimrud\|Nimrud]]ról lesz szó; bár Magyar Adorján nem jut el a nemző rúd értelemhez, jól látja, hogy kb. miről van szó.

> Nos, nemzeti hagyományunk szerint Hunor és Magyar atyja nem Nimródnak neveztetik-e? Sőt, mi már ősnyelvünk egytagú szavai megfordítása törvényét ismervén, azonnal érteni fogjuk azt is, hogy Nimród neve miért fordul elő még Menrót változatban is, (num, nim-men) valamint azonnal észre vesszük azt is, hogy a név második szótagja a rod vagy rot sem más, mint a Numitor, vagy a Numi tárom tor vagy tár szótagja fordított alakja. Megjegyzendő pedig, hogy ezen vogul `num`[^1] vagy `numi` szó megfordítása a mi menny szavunkat képezi, amely szó pedig a felső és magasságbeli értelmeket szintén magában foglalja, sőt, a mén szavunk, mint hímséget, s így apaságot jelentő szavunk a Menrót névben szintén felismerhető. (Lásd még: [[F/Fehérlófia\|Fehérlófia]][^2].)  

Azt se feledjük el, hogy az M és B rokon hangok, melyek átvezetnek [[N/Nap\|Nap]] szavunkhoz és láttuk [[N/Nephele\|Nephele]] helyen is, mennyi szó jön közös helyről.  

## Lábjegyzetek

[^1]: Lábjegyzet:  
Varga Zsigmond könyvében alapossággal tárgyalja a sumér-finnugor rokonságot. Lám, Tóth Alfréd adata szerint is a sumér `nim` = menny; lásd még [[N/NIM\|NIM]].  

[^2]: Lábjegyzet:  
Innen, Magyar Adorjántól származhat hát Péterfai János azon felfogása, hogy a Fehérló hím.  