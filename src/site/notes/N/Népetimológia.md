---
{"dg-publish":true,"permalink":"/N/Népetimológia/","title":"Népetimológia","created":"2025-07-16T14:23","updated":"2025-08-10T02:13"}
---


# Népetimológia

Sok előítélet kapcsolódik ahhoz a tevékenységhez, amit ezzel a kifejezéssel illetnek. A [[T/Tudomány\|tudományos világ]] és vak követői diadalittasan ütik rá a bélyeget azokra, akik népetimológia szagú levezetéseket gyártanak.  

#### Jankovics Marcell Mély a múltnak kútja...  

...című könyvének 66. oldalán írja:  
> Emlékeztetnék arra, hogy a fogalmak közötti összefüggés olykor csupán a szavak homofóniáján alapuló "népi etimológizálás" következménye: mindazonáltal az ember jelképteremtő kedvének ez nem szabott gátat a későbbiekben sem.  

Épp ez a lényeg. A nép alkotja, bővíti a szókincsét, "hasonlót  a hasonlóval" alapon, a [[F/Flexió\|flexió]] címnél taglalt apró hajlításokkal. A nyelv alakítása nem papi privilégium és a nyelvek nem a népek patriarchalizálódása folyamán keletkeztek, hanem olyan (a beláthatatlanul messzi múltba vesző) időben, amikor az [[A/Analógikus gondolkodásmód\|analógiás gondolkodás]] volt a meghatározó.  
A nép tehát nem nyelvészkedett, nem a szavak eredetét akarta meghatározni, nem holmi papi szektákból később kialakult nyelvész szekták megélhetését akarta elvenni, pusztán használni a nyelvet és a nyelvhasználat során a szókincset bővíteni, népi műveltségének keretei között.  
- Arról több helyen volt szó, hogy az idegen nyelven eltérő szavai úgy alakulnak ki, hogy egy közös ősi mondai vagy szakrális indíték más mondanivalóval szolgál és a régi szóhoz egy új jelentést társítanak. Kis gyakorlattal (lehetőség szerint a megfelelő mondai környezet ismeretével) ezeket észre lehet venni. Csak ugye amikor ezeket a szövegkörnyezeteket vizsgálni kezdi az ember, akkor jönnek: "népetimológia!" És ők "nyertek".

> [!question] &nbsp;
> Milyen műveltsége volt ill. van a megélhetési klerikalistának vagy nyelvésznek és ezek dogmáiban vakon hívőknek?

Vannak olyan esetek, amikor egy teljesen értelmes, mai modern magyar nyelvünkben meglévő és használt magyar szó jön ki eredményül, mégsem lehet egyértelműen állítani, hogy a kapott szó a megoldás. Miért? Mert a magyar nyelv alakváltozatokban gondolkodik. Több ilyen esettel találkoztam, de három jut most hirtelen eszembe példaként.  

A [[T/Török\|török]] népnév nem azt jelenti, hogy "én török" – például diót (vagy lenne "törők," mint akik törnek). Ez nyilvánvalóan teljesen helytelen megközelítés. A szakrális hátteret kell keresni és főleg nem igéket.  
Ezért sem lehet a hazug [[N/Németh Gyula\|Németh Gyula]] által török `kürt` = hótorlasz jelentéssel megadni a Kürt törzs nevének értelmét, de az sem egyértelmű, hogy egyáltalán maga [[K/Kürt\|kürt]] szavunk a megoldás. Hiszen a szakrális, vagy akár totemre vonatkozó értelmet máshogy megkapjuk, és az ü-hangosításban tulajdonképpen olyanféle változtatást kell látni, mint amit például Ilona nevünkben, ahol I van É, O van A és N van NY helyett. Kódolás, ha úgy tetszik.  
Minden megoldás ideiglenes (és tulajdonképpen fals), amíg a megfelelő szakrális háttérre fény nem derül. Ha a magyar is csak igével képes dolgozni, az azt jelenti, hogy nem oldotta meg a feladatot.  
Amiről fentebb szó volt, ezt szokták népetimológiának nevezni. Az körülbelül olyan, mintha azt mondanánk (hogy a népneveknél maradjunk), hogy az [[O/Oláh\|oláh]] annyit tesz, hogy ólakban laktak, vagy hasonló. Ellenben az oláh név v/b-előhangosan és vélhetően p-előhangos palóc eredetű név, akár Volos-kapcsolattal.   

Schmidt Irén Nimród ősapánkról című Ősi Gyökér 2004/4. sz. megjelent cikkéből való az alábbi, ismert népetimológiai értelmezés:  
> Igen érdekes, szinte megdöbbentő az a Nagyvárad környéki néphagyomány, ami úgy gondolja, hogy Nimród jelentése "Nemrótt", azaz e mondakörnek csak a nép ajkán megőrzött szóbeliségben van helye. Ez a tény azon túl, hogy utal a magyarok ősi írásbeliségére, biztosítja az igazán fontosnak tartott dolgok "rejtőzködő" megtartását a nép emlékezetében.  

[[N/Nyelvészet mint tudomány\|Nyelvészet mint tudomány]] címnél is szerepelt:  
Egy másik eset, amely – bár a nyelvészek ismerik a jelenséget – félrevezető lehet az ún. népetimológiai származtatásokkal rokon elcsúsztatások. Az [[E/Eleven\|eleven]] számnév óangol `endleofon` formája (és eredeztetési eljárása) kapcsán gondoltam arra, hogy nem-e lehet az, hogy egy korábbi korban maguk is próbálták már etimológiai alapon magyarázni a nevet (akár népetimológiás elhajlást is feltételezhetünk) és most erről a nyelvészek mit sem tudván úgy állítják be az óangol szót, mint eredetit. Hasonló eset állhat fent [[L/Loaf\|loaf]] eredetében, de már [[E/Erdély\|Erdély]] nevének magyar értelmezésében is régebbkori etimológizálós kényszer szülte tudálékoskodásra gyanakodtam.  
Valahol még szóltam arról a jelenségről is, amikor két hasonló alakú szót összefésülnek, akár úgy, hogy a hasonló szó végződését ráillesztik. Ez a jelenség is ismert a nyelvészek számára.  

A konfláció tipikus példáját láttuk [[C/Calendar\|calendar]] eredete kapcsán. Egyértelmű, hogy a `kelt` szó dátumra való használata a [[C/Call\|call]] (eredetéhez) hasonlósága miatt utóbb lett kihirdet értelemmel magyarázva.  

Egy Quora válaszomra érkezett kommentben azt a kritikát kaptam, hogy a megoldások népetimológiaiak. Ott úgy próbáltam megközelíteni a választ kommentben, hogy inkább a magasabb szintű, szakrális mágusi értelmezést kell célul kitűzni. A népetimológia e szintű értelmezést aligha éri el. Az más kérdés, hogy a magyar paraszti tudásra és észre hallgatni lehet és kell. Ehhez képest az emberiséget kihasználó papságok éppen azok, akikre kevésbé kellene figyelni.  

## Népetimológia – későbbi szóval eredetit magyarázni

Ahogy [[L/Lilith\|Lilith]] címnél is említettem, azzal, hogy a judeai démonológiában is ismert Lîlît – ki "Gonosz Szellem"-ként, a kabbalisztikus tanokban pedig a démonok anyjaként aposztrofálódott –, nevét a héber népetimológia* a lêyl (éj(szaka)), illetve a leylôt (éj(szaka) transl. szerencsétlenség) szavakkal hozta kapcsolatba, azzal azt árulták el, hogy az eredetit kívánták az új fogalommal magyarázni.  
Alant lesz szó arról, hogy az új értelmek asszociációs úton illetve konfláció révén jönnek létre, majd lejjebb arról is, hogy ez nem egyszerű népi tévesztés, hanem papi okoskodás eredménye.  

## Népetimológiának gondolják, de nem az – konfláció

Többször találkozunk olyan esettel, amikor egyes szavak korának ismerete nélkül (két szó kora közötti különbség fel nem deríthetősége ellenére, azaz ellenőrizni amúgy sem lehet, de lehetne, megtennék-e) döntenek úgy, hogy az egyik szó valamiféle rásimulása, konflációja révén hat a másikra (A a B-re) de azt nem veszik figyelembe, hogy korábban egy adott szót szándékosan, valamilyen ősi mítosz vagy vallási jellegű kapcsolat révén az adott nyelv belső fejlődéssel létrehozhatott (B-ből A-ra hatólag).  
Egy jó példát láttunk erre [[N/Nyúl\|nyúl]] címnél, ahol a Várkonyi Nándor által bemutatott Henseling féle adatok feldolgozása nyomán érthetővé vált, milyen kapcsolata lehet a nyúlnak a húsvéthoz vagy Holdhoz, de a germán, olasz, stb. eredeztetésekre szakosodott Supka Géza arra a Henseling féle adatokat nem ismerő etnológus, Solymossy Sándor véleményére ad, aki szerint egyszerű nyelvi botlásról lenne szó:  
A botlást az egyébként annyira pontos németek követték el, amikor a fiatal, kövér madárnak, a Haselhuhnnak a nevét értették félre Haserlnek, nyulacskának, s azóta – minden természettudományos jobb meggyőződésük ellenére – nyúllal tojatják a piros tojást.  
A kérdés itt is az, mint másutt, melyik volt előbb, a tojás vagy sem, azaz nem éppen a németek a fentiek miatt nevezték el a tyúkot nyulasan még korábban?  
Az efféle csapdákat ismerni kell; nem úgy kell a nyelvi botlásra gondolni, hogy egyik az átadó, másik az átvevő, hanem közös eredetű alapnyelv és közös turáni-szkíta-hun nézetrendszerek variánsai alakítják illetve vannak befolyással a másikra úgy, hogy akár az adott hagyományt jobban fenntartó kárára történik a változtatás, mely káros elemek éppen azon indoeurópai és sémi területekről is érkeznek, melyeket Supka szinte állandó jelleggel mutat fel kultúraátadónak, a hivatalos nézeteket követve, nem is sejtve, hogy a logikai buktatókat a Sátán és azok világi papjai szándékosan is állítják élénk (lásd alant).  

Az egész körülbelül olyan, mintha azt mondanánk, hogy az ős szavunkat az "üss" szóval keverve a magyarok kimentek a határhoz, hogy azt mondják, "Űsötök vagyunk, üssetek!" Mondjuk a Jézus féle keresztény felfogás szerint is ezt is várják el a magyaroktól.  

Az ilyenfajta megfordított logika tömegével fordul elő, főleg a [[L/Latin nyelv\|latin nyelv]]ben.  

## Népetimológia vagy papi tudálékoskodás, szándékos ferdítés?

Bárczy Zoltán Töprengések a hazáról II. című az Ősi Gyökér 2008/3-4. sz. megjelent cikkében [[A/Anonymus\|Anonymus]] és hitsorsosai ténykedése kapcsán maga is megjegyzi:  
> Feltűnő, hogy amikor Atillát és népét a germán irodalom dicsőnek, hősnek hirdeti, a latin keresztény irodalom minden esetben rablónak és bandavezérnek tünteti fel. A magyarok Jáfettől való származtatása a XI-XIII. századi sekélyes ismeretű és ízléstelenül bibliázó és nyelvészeti ismeretek hiányában **etimologizáló barátok szokása volt. Anonymus Gesta Hungaroruma sem egyéb mint a tudálékoskodó nyugati krónikás barátok értéktelen ismételgetése**.  

Legutóbb [[S/Septem\|septem]] címnél a latin szó görög eredetét körüljáró Supka Géza irománya kapcsán jegyeztem meg, ismét [[N/Nyelvészet mint tudomány#Igékre visszavezetés eljárása\|az igékre való visszavezetés téves eljárása]] kapcsán, hogy mindig tudálékoskodást és utólagos magyarázatot és hagyománytorzítási lehetőségeket rejt, ami, valljuk meg, a [[J/Judeo-kereszténység#Judeo-keresztény teológia – az egyház baklövései és hatalomtechnikai játszmái\|judeo-keresztény teológia – az egyház baklövései és hatalomtechnikai játszmái]] cím/alcímnél taglalt uralmat élvező és feladni nem óhajtó papságnak ez nem is volt ellenére (azon címnél az itt leírtakat is némileg kibővítve adom). Persze előttük is voltak papságok a világon, akik a királyokat csak bábokat kezelték, tartották, de itt most nem ez a lényeg.  
Hanem az, hogy amit népetimológiának szokás nevezni (azaz az egyszerű embert ezzel butává lehet minősíteni és le lehet járatni, a babonásnak beállított nézeteiért, sámánisztikus jellegű természetvallásból kinőtt pogány hagyományai eltörlésének szándékával is), az valójában az ősi nézetrendszereket, világképet (öröklött tudást) nem értő (hisz más nyelven beszéltek is már; a használt nyelvben ugyanaz a fogalom [[A/Ács\|ács]]ra, [[J/Jézus\|Jézus]] "foglalkozására" lehet [[N/Nagar\|naggar]] és [[C/Carpenter\|carpenter]] is, de ugyan, utóbbi alapján akkor Jézus a mai Forma 1-es autók prototípusát gyártotta volna?), valójában a Sötét Vaskorban, a [[M/Materializmus\|materializmus]] és Sátán, az irigység és ármány kora eszményeinek és erkölcsének megfelelően ténykedő vallási/világi vezetők részéről létrejött félreértelmezések. Nem népetimológia ez, hanem profanoetimológia, hiszen éppen a nép volt az, amely szájról szájra adta át szerető édesanyák tején is keresztül az ősi tudást és hagyományokat. Magyarországon is a nyelvet és népszokásokat megtartó nép volt az, aki a Szent Utat járta.  
