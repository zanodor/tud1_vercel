---
{"dg-publish":true,"permalink":"/N/Négyszögletes Nap/","title":"Négyszögletes Nap","created":"2025-06-09T15:19","updated":"2025-09-24T13:54"}
---


# Négyszögletes Nap

Erről és hasonló témákról már volt szó [[N/Négy\|négy]], [[N/Négyszögletes Föld\|négyszögletes Föld]], [[K/Kereszt\|kereszt]], [[C/Crucifixion\|crucifixion]] valamint [[C/CSÁR\|CSÁR]] címnél. 

#### Jankovics Marcell A Nap könyve...  

...című könyvében adta ezt az alcímet:  
> A négyszögletes Nap. Ez ellentmondás, mégis van rá magyarázat. A 4 nap- és évszak, a 4 égtáj, a 4 naptári fordulópont miatt a 4-es a Nap egyik szent száma, mely különösen nagy becsben állt az Újvilágban. A maják például Kinics Ahau vagy Ahau Kin(csil) napistent egyenesen a 4-es szám megszemélyesítőjének tartották. Az inkák pedig Inti napisten arcát négyszögletűnek ábrázolták, s ez az ábrázolásmód elterjedt Dél-Amerikában.  
> 
> Az óvilágbeliektől sem volt idegen ez a forma. A Nap kínai írásjele **日** (rì) az írásmódból adódóan szögletes, de kerek formából fejlődött ki (![assets/NegyszogletesNap_image1.jpeg|fix_dark fix_light|80](/img/user/N/assets/NegyszogletesNap_image1.jpeg)), és a szögletes szvasztika, spirál, labirintus éppoly ismert mindenütt, mint a kör alakú.  
> A hindu mágikus diagram (dhúli-csitra) napábrázolása is lehet szögletes, és a négyszögletű szvasztikára megy vissza, amivel már 4500 éves Indus-völgyi tárgyakon találkozunk.
{ #728tuk}


> Végső soron a "kör négyszögesítésével" állunk szemben. Az ég (kör), Föld (négyzet) együtt jelenti a teljességet. De mivel a kör minden pontja egyenlő, az ekliptika "sarkalatos" pontjai földi viszonyítás nélkül megfoghatatlanok – az égtájsarkok csak a látóhatáron jelölhetők meg –, le kell hozni az anyagi világba, ki kell "sarkítani", s akkor kézzel foghatóvá lesz. (Az ember keze nyoma jobban szemet szúr ott, ahol prokrusztészi hajlandóságának engedve az erdőirtások, parcellák, utak, csatornák hálózatának, a települések, házak alaprajzának rácsába fogja a táj lágy hajlatait.) Ez fejeződik ki a körbe írt négyzetek (és keresztek) számtalan formájában is. Róma ősi, négyszögű mundusában, amit Romulus kerek árokkal szántott körül, a [[M/Mandala\|mandala]] egyszerre kör és négyzet vázú kompozíciójában, a [[S/Sztúpa\|sztúpá]]k alaprajzában. Ezért lehettek négyzet alaprajzúak a [[P/Piramis\|piramis]]ok, a napoltárok és többségükben négyszögletesek a templomok, melyekbe azért beépült az égi kör a mennyboltot jelképező boltív, kupola formájában. Nem utolsósorban négyzet alakú volt sokáig az asztrológusok kifejtéshez használt sematikus horoszkóp ábrája – noha az eget másolta! – és ma is az a hinduk mágikus planéta-diagramja (45. rajz).  
> ![assets/NegyszogletesNap_image3.png|fix_light](/img/user/N/assets/NegyszogletesNap_image3.png)

Jankovics Marcell Ahol a madár se jár című könyvében írott hasonló sorai [[H/Hamlet malma\|Hamlet malma]] címhez kerültek. Illetve még ami ide tehető:  
> A négyszög világjelkép a mesében olykor szőve van, mint a királykisasszony emlegetett aranykeszkenője, a kört mellette aranygyűrű vagy aranykoszorú képviseli. Sok példán láttuk, hogy a szőttes hasonlat nem idegen a mitopoézistől; az "ég palástja", "égsátor", "földabrosz" ma is közkeletű kifejezések (még "szoknya" is van: az uráli mitológiában az ég széle "Dél leánya, aranyos nő" föl s lelibbenő szoknyájának szegélye). A sátor és a palást kerek, az abrosz négyszögletes, mint az asztal.  
> Az előbbire példa az az aranycsillagos égszínkék ruha, amelyet dióban hoz Hamupipőkének egy galamb (A mostohatestvérek). A [[G/Galamb\|galamb]] az ég urának küldötte, s az isten nevét viselő, isteni tudást hordozó dióhéj – a [[D/Dió\|dió]]bél formája agyra emlékeztet – magát a világegyetemet mintázza. Példa a mesei földabroszra: a Bűvös tarisznya és tülök típus egyik meséjében királyfi egy öregasszonytól tarka köpönyeget kap, ha ezt leteríti, oda, ahová a zöldje kerül, nagy kert, ahová a kék színű darabja, tó, ahová meg a fehér része, oda palota varázsolódik. (Vö. Ceres, Pomona istennők virágos ruhájával, a virággal telehímzett szűrrel. A szűr köpönyeg, és a köpönyeg, a kerek palásttal, subával szemben szögletesre szabott ruhadarab. Ezért alkalmas földjelképnek.) "A föld terített [[A/Abrosz\|abrosz]]" metaforával a "terülj asztal" változataként találkozunk elsősorban: szegény ember ősz öregtől (istentől) abroszt kap, amit ha leterít, étellel, itallal telik meg (Az ostobán Isten is csak bajjal segít).  

Lásd még [[H/Háromszögletű Nap\|háromszögletű Nap]]. Az ott szereplő, ide is teendő rész a **négy Napminőség**ről:  
> Szeged népművészetének jellegzetességei a napsugaras oromdíszű házhomlokzatok. (47. rajz.) 
> ![assets/NegyszogletesNap_image4.png|fix_light](/img/user/N/assets/NegyszogletesNap_image4.png)
> Mint Bosnyák Sándor írja, a tető mintázatában "a szegedi parasztok a napfelkeltét, a delelést, a napnyugtát, a alul a zárt rekeszekben az éjszakát látják."  
> Bálint Sándor szerint e napsugaras háromszög szentháromság-jelkép volt, szerintem napszimbólum is. (A két nézet nemhogy megfér egymás mellett, az ókori Egyiptomban össze is tartozott; a kelő, delelő és a lenyugvó Nap alkotta a nappali triászt, mely kiegészült az éjszakai napisten személyével.)  

A négyesség másutt is előkerül (szintén Jankovics Marcell tollából):  
> Az indián napistenek a kukorica védőszellemeiben inkarnalódtak. A fehér, sárga, piros és fekete színben pompázó kukoricacsövek az égtájak (lásd még [[S/Színkódok\|színkódok]]) szerint jelképezték a kelő (kikelő), delelő (beérő), lenyugvó (learatott) és eltávozott (elvetett) napmagot. [[H/Huitzilopochtli\|Vicilopocstli]] évente két ízben megült nagy ünnepén az ő képére és hasonlatosságára kukoricalisztből mézzel kalácsszobrot gyúrtak, amit az ünnepet megkoronázó lakomán a résztvevők darabokra tördeltek és elfogyasztottak. Pontosabban nem őt, hanem földanyától született fiát, földi megtestesülését, a kukoricaistent ették meg a hívek eucharistiaként.  

Mihez még hozzátenném, hogy a napállat-holdállat [[K/Kutya\|kutya]], ahogy [[K/Kéz\|kéz]] és [[C/Cautha\|Cautha]] címnél szerepelt, négy kezű illetve lábú. Márpedig a négy a [[K/Keresztre feszített Nap\|keresztre feszített Nap]] száma, melyek egy-egy stációt jelölnek, a kelő, delelő, lemenő és éjjeli/halott Napét.  