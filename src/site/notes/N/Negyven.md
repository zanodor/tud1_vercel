---
{"dg-publish":true,"permalink":"/N/Negyven/","title":"Negyven","tags":["Englishtexttranslated","containstransclusions"],"created":"2025-03-05T23:20","updated":"2025-07-03T01:15"}
---


# Negyven

#### Péterfai János írja:

> Amikor a 40 fogalma előkerül a mitológiákban, akkor magyar eredetet kell látnunk. Úgy gondolom, hogy az égbolt 40. foka Szkythia, vagyis Csudaország egyik oldala.  
> Hérodotosz jegyezte fel, hogy a szkytháknál, (vagyis magyaroknál, a csudák népénél), ha meghal valaki, 40 napig hordják körbe az országban a holttestet. Majd a 40 nap elteltével a holttestet elégetik. Az égetés során a Lélek a Mennyekbe száll.  
> A 40 nap azért szükséges, mert ennyi idő alatt a lélek, naponta egy fokot haladva az égen, Csuda országba érkezik. A Tejúton lévő sziget, amely meséinkben is szerepel, valójában Csuda ország. Csak kis helyen lehet bemenni, ami talán a Tű Foka kifejezéssel is rokon. Csuda ország Isten országa, továbbá a magyarok, illetve az emberiség őshazája is.  
>
> A Bibliában is szerepel a 40, mégpedig több helyen. Ez a tény azt is jelenti, hogy a zsidók egykor közeli rokonságban voltak a magyarokkal, pontosabban a zsidók a magyaroktól származnak. Mivel a zsidók sem értik eredetüket, ezért nehéz olyan tényeket követelni tudósaiktól, amit nem ismernek.  
>
> Mózes 40 állomáson keresztül vezette az izraelieket, amikor elhagyta Egyiptomot. Mivel a kivonulásról több forrás is adatokat közöl, amelyek különböző tényeket adnak, ezért nehéz egyesíteni a különböző információkat. Párán pusztájában 40 évet tartózkodtak, csak a 40. év végén indultak Cin pusztájába.  
>
> A 40 évet egy nemzedék korára, vagy egy pontosabban nem meghatározott időre is vonatkoztatták. Erősen gyanítani lehet, hogy ez az elképzelés helytelen.  
>
> Izsák, vagyis Iszák, negyvenévesen vette el Rebekkát. A Bírák működésének ideje 2x40 év. Illés útja a Hórebig 40 napig tart.  

Péterfai János a Bibliából írhatta volna, a bibliai vízözön negyven nap és éjszaka, Jézus böjtje és a Nagyböjt 40 napig tart(ott), és hogy feltámadása után 40 nappal történt Jézus mennybemenetele. Vagy hogy [[D/Deborah\|Deborah]] prófétanő 40 évig (ie. 1107-1067) tanította a zsidókat. (Az eredeti zsidókat.) Vagy hogy Salamon 40 évig volt Jeruzsálem királya. (Ennyi 40 évezés alapján kiderülhetett volna, hogy ezek kitalált számok, kitalált szereplőkkel!)  

#### Jankovics Marcell írja:

> A mózesi törvény értelmében a nő szülés után negyven napra nyeri vissza tisztaságát, s karácsony – Jézus születése – meg gyertyaszentelő közt épp ennyi idő telik el.  

#### Falvay Károly Nagyboldogasszony...  

...című könyvének 369-370. oldalán ugyanezt írja:  
> Bod Péter kutatási eredményeit néhány további megfigyeléssel bővítjük ki. Február 2. a [[G/Gergely-naptár\|Gergely-naptár]]ban éppen 39-40 nappal később van, mint a Nap (Jézus, az Isten Fia) születési ünnepe, december 25-e. A 40 nap (7+33 fiú születéskor) az anya tisztulási ideje a fiúgyermek születése után, ahogy ez keleten általános szokásban volt. Ekkor az anya meg kellett jelenjen a templomban és szerény áldozatot kellett bemutatnia. Lényegében erről szól a Bod által fölemlített Festum praesentatione.  
>
> Clifford Goldstein – 1844 egyszerűen című könyvének 89. oldalán taglalja azon bibliai helyeket, ahol a nap-év elvet így vagy úgy kell használni. A Pászka ünnepe például egyszer egy évben volt megtartva. (Lásd: 2Móz 13:10). Az eredeti héber szöveg viszont így hangzik: "napról napra", jóllehet évre gondol!  
- A 40-es számot is említi. 

Bakos Attila A Duna Evangéliuma című könyvének adata szerint [[G/Gilgames\|Gilgames]]nek negyvennapos vándorútra kell indulnia régi hazájába.  

#### Péterfai János írja:

> A perzsák és a törökök a százlábúakat negyvenlábúaknak hívják. Azt lehet gondolni, hogy a 40 a sok megfelelője. De inkább az a valószínű, hogy sem a perzsák, sem a törökök nem emlékeznek arra, miért negyvenlábú a más népeknél százlábúnak nevezett állatcsoport.  

[Ezen](https://qr.ae/pG99O6) Quora válaszban ezen (What is the origin of the word for "forty" (`sorok`) in East Slavic languages?) kérdésre is említik:  
> For me the most credible etymology is from Turkic `kyryk`/`kirik`/`kirk`, which, strictly speaking, means "forty", but may also have meant "lots". Hence "centipede", which is rendered as "hundred-legs" in most European and many Slavic languages, is `kirkayak` or `kyrykayak` ("forty-legs") in Turkish, Kazakh, and Tatar, and `sorokonozhka` (also "forty-legs") in Russian, Ukrainian, and Belarusian. There's an old Russian idiom `sorok sorokov` meaning "lots and lots", Turkish `kirk yulda bir` "once in a blue moon" and `kirkambar` (literally, "forty-store") "general goods store". It may have been a loanshift (a preexisting word adopting a new meaning) rather than a full borrowing.  
> It would have been borrowed from the Kipchak language, which is now dead but Kazakh and Tatar are its direct descendants.  
> Two other commonly cited etymologies link it either to Greek `tessarakonta` ("forty") or to Old Norse `serk\[r\]` (allegedly "two hundred fur skins"). Neither one seems probable. First of all, there's the time element. I could see a borrowing from either Greek or Old Norse in the 10th or 12th century. But it does not seem to have happened much earlier than the 15th, by which time Russians were not in close contact with either. In addition, `sorok` does not appear in either Church Slavonic or Bulgarian, which would be very odd if it were of Greek origin.  
> As to why the word was adopted in the first place, the original old Russian 40 (still in use in e.g. Bulgarian) is 'chetiredesyat', which is a mouthful (five syllables). Among other multiples of ten, only 80 and 90 are 4-syllable, others are 3 or shorter. Even less unpronounceable `dvadesyat` and `tridesyat` got elided to the point where they are now effectively `dvatsat` and `tritsat`. They probably could not do the same to 40 because `chetiretsat` with unstressed second 'e' would have sounded almost the same as 14 `chetirnatsat`.  
—  
> Számomra a leghihetőbb etimológia a török `kyryk`/`kirik`/`kirk` szóból származik, amely szigorúan véve "negyvenet" jelent, de jelentheti azt is, hogy "sok". Ezért a "százlábút", amelyet a legtöbb európai és sok szláv nyelven "százlábúként" fordítanak, törökül, kazahul és tatárul `kirkayak` vagy `kyrykayak` ("negyvenlábú"), oroszul, ukránul és fehéroroszul pedig `sorokonozhka` (szintén "negyvenlábú"). Van egy régi orosz szólás, a `sorok sorokov`, amely azt jelenti, hogy "rengeteg", a török `kirk yulda bir` azt jelenti, hogy "nagyritkán", a `kirkambar` (szó szerint "negyvenraktár") pedig "vegyeskereskedés". Lehet, hogy ez inkább egy kölcsön-átvett jelentésváltás (egy már létező szó új jelentést kap), mintsem teljes átvétel.  
> A kipcsak nyelvből kölcsönözték volna, amely ma már holt nyelv, de a kazah és a tatár közvetlen leszármazottai.  
> Két másik gyakran idézett etimológia vagy a görög `tessarakonta` ("negyven") vagy az óészaki `serk\[r\]` ("állítólag "kétszáz prém") szóhoz kapcsolja. Egyik sem tűnik valószínűnek. Először is ott van az időtényező. El tudnék képzelni egy átvételt akár a görögből, akár az óészakiból a 10. vagy 12. században. De úgy tűnik, hogy ez nem sokkal a 15. század előtt történt, amikor az oroszok már nem álltak szoros kapcsolatban egyikkel sem. Ezenkívül a `sorok` sem az egyházi szláv, sem a bolgár nyelvben nem jelenik meg, ami nagyon furcsa lenne, ha görög eredetű lenne.  
> Ami azt illeti, hogy miért vették át a szót egyáltalán, az eredeti óorosz 40 (amely például a bolgárban még mindig használatos) a "chetiredesyat", ami egy nagy falat (öt szótag). A tízes többszörösei közül csak a 80 és a 90 négy szótagú, a többi 3 vagy rövidebb. Még a kevésbé kiejthető `dvadesyat` és `tridesyat` is elmosódott odáig, hogy most már hatékonyan `dvatsat` és `tritsat`. Valószínűleg nem tudták ugyanezt megtenni a 40-gyel, mert a "chetiretsat" a hangsúlytalan második "e"-vel majdnem ugyanúgy hangzott volna, mint a 14-es `chetirnatsat`.
- Ennek a perzsákkal kapcsolatos adatnak talán a [[S/Szada-ünnep\|Szada-ünnep]] (száz napra vonatkozik) és a [[Y/Yalda\|Yalda]] (téli napfordulós) ünnep kapcsán előjövő 40 napok állhatnak a hátterében. Lásd utóbbi címnél.

A burjátok fontos hagyománya, hogy az újszülött gyereknek 40 nappal a születése után adnak nevet. Úgy vélem, a gyerek csillaglelke ekkor ér le a földre, ekkor lehet neki nevet adni.  

A fentebb Péterfai János által írottakhoz kapcsolódik, hogy a püthagoreus tan szerint a [[L/Lélek\|lélek]] 40 napig időzik – mintegy báb-állapotban – a babban, amely azt követően levegővé válik, s a lélek megújultan csatlakozik társaihoz az égben. (Közbevetőleg: a jósláshoz a nép 41 babszemet használt!)  

Ha Sarlós Boldogasszony napján ([[J/Július 2\|július 2]].) esik az eső – mondták –, utána 40 napig fog esni.  
Medárd napja június 8.-ra esik, s azt tartja a közvélemény róla, hogy ha ezen nap eső esik, utána 40 napig rendesen esős vagy borus idő következik.  

#### Jankovics Marcell írja:

> A negyvenes szám a Medárd-napi regulában nemcsak az "esős évszak" tapasztalt átlagos időtartamát jelzi, hanem a hiedelem naptári kapcsolatát is. Medárd-naptól Oroszlán haváig, 44-45 nap, másfél holdhónap telik el, s ebbe az időbe beleesik az egész Rák hava. A Rák a csillaghit szerint is "nedves" hónap, állatövi jegyének a víz az eleme, védnöke, a Hold pedig az esőzések, áradások planétaura. Ugyanakkor az Európa-szerte szikkasztó kánikulát jelző [[S/Szíriusz\|Szíriusz]] ez idő tájt láthatatlan. (Hogy ez a jelképiség mennyire a helyi időjárási viszonyok függvénye, arra jó példa a Sirius-csillag, melynek hajnali megjelenése az Oroszlán hónap beköszöntekor Egyiptomban épp a száraz időszak végét jelezte.)  

Régi szegedi regula: "Piroska napján ha fagy, negyven napig el nem hagy." \[Piroska január 18.\]  

Gyertyaszentelő napján, ha a nap a papot az oltárnál éri, akkor még negyven napig hideg lesz.  

#### Jankovics Marcell A Nap könyve...

...című könyvében írja:  
> A bizánci Prokopiosz (6. sz.) írja a gótok kapcsán A hadjáratokról című munkájában: [[T/Thule\|Thulé]]n (a Föld legészakibb lakott szigeteit nevezték így) illetve Észak-Skandináviában a Nap télen 40 napig van távol, és nyáron 40 napig nem nyugszik le.  

Másutt:  
> A [[N/Nyári napforduló\|nyári napforduló]]t követő 40. nap, augusztus 1., [[L/Lugnasad\|Lugnasad]] a keltáknál az ősz kezdőnapja volt, a Brit-szigeteken határnap a szénakaszálás és az aratás között. E napon a kelták [[L/Lugh\|Lugh]] gabonaistent gyászolták.  

Negyven napig, vagy másképp szólva hat hétig tűnik el [[P/Pleiadok\|Plejádok]] a Nap fényében. John Major Jenkins írja:  
> The Pleiades emerge in the predawn skies (heliacally) after six weeks of being lost in the rays of the Sun. This six-week period is generally referred to as the "Sun-Pleiades" conjunction.  
> —  
> A Plejádok hat hétnyi napsugarakban való eltűnés után bukkannak fel a hajnal előtti égbolton (heliakálisan). Ezt a hathetes időszakot általában "Nap-Plejádok" együttállásnak nevezik.

Ugyanez az araboknál, Richard H. Allen könyvéből:  
> The Arabs thought their forty days' disappearance in the sun's rays was the occasion of great harm to mankind.  
> —  
> Az arabok úgy gondolták, hogy negyven napos eltűnésük a napsugarakban nagy kárt okozott az emberiségnek.

A 40-et igen könnyen használhatták naptári célokra is, hiszen 360 nap kilenc negyvennapos egységből áll.  

#### John Major Jenkins...  

...Bolon Yokte-ről szólva írja:  
> In my 2006 essay on Bolon Yokte I pointed out that "My own reading of the deity's name allows for the homophony between bolon and balan, nine and jaguar," and thus that Bolon Yokte was the "God of Nine Steps" (Jenkins 2006a). Finding evidence for this in the Tortuguero Monument 6 text, I noted that Date 3 occurred 360 days after Date 2 (Jenkins 2010) and that **360 days was 9 steps of 40 days each**, during which the coefficient of the Tzolk'in date increases by one at each step, from 1 Ok (Date 2) to 10 Ok (Date 3) (see also Jenkins 2011:26-27). Carlson (2012:166-167) mentioned the 40-day "stepping" process of 360 days (1 Tun), but he overlooked the evidence for it in the Tortuguero inscription. Nevertheless, it does provide a context for understanding Bolon Yokte as a "God of the Year" (a Mam or Year Bearer), with the same ritual function as the modern cult deity of the Tzutujil Maya named Maximon.  
> —  
> A Bolon Yokte-ról szóló 2006-os esszémben rámutattam, hogy "a saját olvasatomban az istenség neve lehetővé teszi a bolon és a balan, azaz a kilenc és a jaguár közötti homofóniát", és így Bolon Yokte a "kilenc lépés istene" volt (Jenkins 2006a). Ennek bizonyítékát megtalálva a Tortuguero 6. emlékmű szövegében megjegyeztem, hogy a 3. dátum 360 nappal a 2. dátum után következett be (Jenkins 2010), és hogy **a 360 nap 9 lépés volt, egyenként 40 nappal**, amely alatt a Tzolk'in dátum együtthatója minden lépésnél eggyel nőtt, az 1 Ok-tól (2. dátum) a 10 Ok-ig (3. dátum) (lásd még Jenkins 2011:26-27). Carlson (2012:166-167) megemlítette a 360 nap (1 Tun) 40 napos "lépésenkénti" folyamatát, de figyelmen kívül hagyta a Tortuguero feliratban található bizonyítékot. Mindazonáltal ez kontextust biztosít Bolon Yokte "az év istene" (egy Mam vagy évhozó) megértéséhez, ugyanazzal a rituális funkcióval, mint a Maximon nevű Tzutujil maja modern kultuszistenének.  

Negyven [[E/Enki\|Enki]]/(akkád) [[E/EA\|Ea]] száma is, ahogy [[B/Berossus\|Berossus]] címnél szó volt róla. Dobos Csanád idevágó információja Odüsszeia Napút-elemzésénél:  
> Van egy még érdekes számérték az eposzban, melyről érdemes külön is kiemelni. A Napút elemzéssel bizonyított, hogy az eposz 100 napokban mért eseménye két fő részre oszlik: 60 nap múltra és 40 nap jelenre (itt a napokban mért időről van szó, nem az egyes szigeteken eltöltött hónapokról, évekről!). Ideje, ezen számértékek többlet jelentését is megvizsgálni. A 60-as szám a sumér matematika, az idő és a súlymérés alapmértékegysége. Minden a 60-as számhoz igazodott, akár maga a számrendszerük is. Ez a számjegy volt a sumér civilizáció, világlátás alapja. A 40-es szám pedig mind az ószövetségi, mind az újszövetségi iratokban szintúgy az iszlámban is) bőségesen előfordul. Elég legyen csak a vízözönre, Mózes és Illés történetére, vagy akár Krisztus Urunk negyvennapos böjtjére gondolni a pusztában. De az Áldozócsütörtök számításnál is alapnak számít a kereszténységben. Esetleg ennek a számnak is vannak ősibb gyökere a sumér mitológiában, mely ráadásul kapcsolatba hozható a [[V/Vízöntő paradoxon\|Vízöntő paradoxon]]nal? Van, de nem is akármilyen!  
> ![assets/Negyven_image1.png](/img/user/N/assets/Negyven_image1.png)  
> A mezopotámiai népek, így a sumérok számára is az isteneik nevének kimondása, "nevén nevezése" csak a szakrális vezetők kiváltsága volt. Ezért is vált oly fontossá az isteneik egyéni tulajdonságainak hangsúlyozása a hozzájuk kapcsolt számértékekkel együtt a köznép számára. A sumérok az i.e. második évezred elejétől már gyakran használták a 40-es számot az egyik legfontosabb istenük, Enki személyének jelzésére is, aki egyben a világ sorsának megszabója, a többi isten hibájának kijavítója is. És akinek a szimbóluma egy kecskebak-fejű, hal testű kettős lény, azaz akinek a szimbóluma is a sokat emlegetett [[V/Vízöntő paradoxon\|Vízöntő paradoxon]]ra utal.) A képen Enki a jelképeivel, a madárral, kecskével és vízfolyással.)  
> Míg a kecske a Bak jegyre, addig a madár a Halak jegy keleti megfelelőjére utal. A két oldalra szétáradó vízfolyás pedig a vízöntő általános jelképe. De a három szimbólum együtt egy másik fogalmat is meghatároz: a vízöntő paradoxont!  
> Ahogy a 40-es szám ENKI isten és a JELEN számértéke is a Suméroknál, úgy a 60-as szám is bír hasonló jelentéstartalommal: hiszen a 60-as szám nemcsak az ANU, az első főistenük számértéke, hanem vele együtt a MÚLT számértéke is. És az Odüsszeia 60+40 napos múlt/jelen beosztása is ehhez a rendszerhez igazodik!  

#### Noah Brosch Sirius Matters...

...című könyvéből származó sorai [[S/Sothic\|Sothic]] címnél is szerepeltek:  
> The dates of the heliacal rising of Sirius were calculated by Schaefer (2000). The exact dates of heliacal rising of Sirius, as viewed from a site at latitude 30° North, were calculated by Schaefer as July 16 for the year 3500 BCE, July 17 in 1500 BCE, and July 20 in 500 CE. Now this event takes place on August 4. At the beginning of the **40** day period Sirius sets just after sunset and it is very close to the Sun in the sky. Then it disappears in the Sun's glare for some days, and at the end of the period starts rising just a bit before the Sun does. Schaefer mentioned that the actual date of a specific heliacal rising could vary by a few days, depending on the actual atmospheric extinction and on other random factors.  
> —  
> A Szíriusz heliakális felkelésének dátumait Schaefer (2000) számította ki. A Szíriusz heliakális felkelésének pontos dátumait, ahogyan az északi szélesség 30°-án lévő helyről látható, Schaefer i. e. 3500-ra július 16-ra, i. e. 1500-ra július 17-re és i. sz. 500-ra július 20-ra számította ki. Most ez az esemény augusztus 4-én történik. A 40 napos időszak elején a Szíriusz közvetlenül napnyugta után lemegy, és nagyon közel van az égen a Naphoz. Ezután néhány napra eltűnik a Nap ragyogásában, és az időszak végén kezd el felkelni közvetlenül a Nap előtt. Schaefer megemlítette, hogy egy adott heliakális felkelés tényleges dátuma néhány nappal eltérhet a tényleges légköri kioltástól és más véletlenszerű tényezőktől függően.

A negyven napot a [[S/Szíriusz heliakus kelése\|Szíriusz heliakus kelése]] előtti és utáni kétszer 20 napos kánikula időszak adja ki.  

#### Jankovics Marcell Ahol a madár se jár...

...című könyvének alábbi passzusa is ide illhet ([[N/Numerológia\|numerológia]] címnél is szerepelt):  
> A bibliai mintájú "negyvenes napok" időjárásjelző napok voltak elsősorban. A várva várt csapadékra nézve jósoltak ezeken a napokon, lásd ama közismert meteorológiai babonát: "Ha Medárdkor esik, számíthatsz még 40 esős napra." Már a Biblia is esőre vonatkozóan említi először a 40 napot: "És esék eső a földre negyven nap és negyven éjjel..." (Ter 7, 12).  
> Ennek a számítási gyakorlatnak többféle csillagászati oka lehet. Parasztőseink fölismerték például, hogy **az ekliptika mentén lévő csillagok mintegy 40 napra tűnnek el az arra járó Nap fényében. Ez a jelenség csillagóraként működik**; a parasztok munkájukat az eltűnt csillagok újbóli megjelenéséhez (heliakus fölkeléséhez) igazították (lásd még erről alant). Két mesei példa:  
> A Mirkó királyfi című mesében Kutyafejű 40 mázsás buzogányát 40 mérföldről dobja haza. Ahová esik, ott a földből forrás fakad. A Donát című mesében a hős gonosz anyját egy 40 akós kád elé térdepelteti, bűnhődésül tele kell sírnia.  
> A 40 az egyik példában megtett utat, a másikban időtartamot jelez, de mindkét példában a mozzanat eredményeként megindulnak a vizek. A "[[K/Kutyafejű\|kutyafejű]]" Egyiptomban éppúgy alvilági alak volt, mint a mesében: ő volt Anúbisz, a holtak mérlegelője, s az áradást jelző [[S/Szíriusz\|Szíriusz]] csillagképének, a Nagy Kutya csillagzatnak egyik megszemélyesítője. A keresztény mitológiában [[S/Szent Kristóf\|Szent Kristóf]]nak van kutyafeje – az ő legendájában a 40-es szám szintén szerepel; Szent Kristóf, aki kitépett fára támaszkodva (vö. a mesebeli buzogánnyal) jár s kel az égi vizeken, a Nagy Kutyával szomszédos, "vízfakasztó" [[O/Orion\|orion]] csillagképnek volt a megszemélyesítője. (Orion mint Ozirisz megtestesítője magát a kiáradó Nílust jelezte. A "kutyafej" a precesszió következtében vándorolt a Nagy Kutya nyakáról Orionéra, a vízfakasztó "stafétabot" pedig amannak a kezéből az övébe.) E megfelelés alapján felteszem, hogy a mesebeli 40-es szám is kapcsolatban áll az esőjósló negyvenes napokkal. Ennek értelmében a gonosz anya könnyei is az égi áldást szimbolizálják.  

#### Noah Brosch Sirius Matters...

...című könyvének adatai [[S/Szít\|szít]], [[T/Tél\|tél]], valamint [[B/Barbár\|barbár]] és [[S/Szada-ünnep\|Szada-ünnep]] címhez is bekerültek:  

<div class="transclusion internal-embed is-loaded"><a class="markdown-embed-link" href="/B/Barbár/#5s6xw" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



> The Bedouins of the Sinai and the Negev, however, called Sirius **Al-Burbarah**, probably deriving the name from the barking noise of a dog (Bailey 1974). They used its appearance on the easterly horizon at nightfall, in mid-January, as a season marker for the start of their **40**-day winter season ash-shita that lasts till late-February.  
> —  
> A Sínai-félsziget és a Negev beduinjai azonban a Szíriuszt **Al-Burbarah**-nak nevezték, valószínűleg egy kutya ugatásából eredeztetve a nevet (Bailey 1974). Ők január közepén, sötétedéskor a keleti horizonton való megjelenését évszakjelzőként használták a február végéig tartó **40** napos téli időszakuk, az ash-shita kezdetére. 

</div></div>


Még mindig a kutyás csillagoknál maradva, [[P/Procyon\|Procyon]] címnél szerepelt, hogy negyven perccel Szíriusz előtt kel fel (már amikor).  

#### Jankovics Marcell Jelkép-kalendárium...  

...című könyvének 80. oldalán több – fentebb már amúgy is meglévő – adat szerepel a negyvenes számmal kapcsolatban (és Péterfai Jánoshoz hasonlóan arról is szól hogy a negyvennel jelzett valami több esetben több mint negyven azaz értelme sok esetben az hogy "sok"). Itt csak az érdekesebb csillagászati vonatkozású adatok közül:  
> Egészen természetes, hogy az egyszerű pórnép mindennapjait, tennivalóit a csillagok eltűnéséhez és visszatéréséhez igazítja. Hogy ez általános paraszti gyakorlat volt, arról sok régi magyar népi csillagnév is tanúskodik: például Árpaérlelő, Dérhagyó, Fagyhozó, Határjáró, Kikelet-hírmondó, Őszi Szántó, Szőlőérlelő csillag.  
> A magyar parasztkalendárium ún. negyvenesnapjai" eredetileg ilyen szerepet tölthettek be; a néphit szerint időjárásukkal a következő negyven nap időjárását mutatták meg. Ilyenek voltak: vízkereszt, Piroska napja, Pál fordulása, gyertyaszentelő, 40 vértanú, József, Gyümölcsoltó Boldogasszony, Hugó, Medárd (ez az egyetlen országszerte ma is ismert "negyvenesnap"); a nyári negyvenesnapok: Margit, Sarlós Boldogasszony, István viharjelzők; az ősziek: Kisasszony napja, Péter, Vendel esőre mutatnak. Ezeknek a jeles napoknak nincs közük a luniszoláris naptár "negyveneśnapjaihoz", közülük csupán egy (a gyertyaszentelő) szerepel annak jeles napjai között. Igazából azonban a csillagok keléséhez és nyugvásához sincs közük, hiszen azok a precesszió miatt egyre későbbre tolódnak, ezért naptári érvényességük is rövid távra szól (az időeltolódás 72 évenként egy nap), s a rájuk vonatkozó tapasztalattal egy idő múltán nem tud mit kezdeni sem a nép, sem a pontosságra törekvő hivatalos naptár. Mégis ez a természetes 40 napos "csillagtávollét" vezethette rá a földműves népet, hogy saját használatú kalendáriumában 40 napos egységekben gondolkodjék, a naptárkészítőket pedig a véletlen számszerű egyezés, illetve a negyvenes szám alkalmatossága vezethette arra, hogy a nap-holdszámításban egy ilyen terjedelmű időegységgel dolgozzanak.
>
> Másfél sziderikus holdhónap kereken negyven napot tesz ki (sziderikus holdhónap 27.3 nap, a szinodikus 29.5 nap).  
> Figyelembe kell vennünk bizonyos számítástechnikai szempontokat is. Az egyiptomiak például tiszta szoláris naptárral rendelkeztek. Kerek 360 napos napévvel számoltak, amit évente 5 szökőnappal egészítettek ki (s minden negyedik évben még egy hatodikkal). A szép kerek 360-as szám jól osztható, kínálja magát a szakaszolásra: 12x30, 9x40, 8x45, 4x(40+50) egyaránt 360-at tesz ki. A tények azonban arra figyelmeztetnek, hogy eredetét tekintve nem elvont matematikai szempont, hanem egy csillagászati megfigyelés eredménye a 40 napos időegység. A Nap évi járását megfigyelve az ember ugyanis rájött arra, hogy a nappálya mentén lévő csillagok fényét az arra járó Nap mintegy 40 napra homályosítja el saját fényével. Más szóval, az ekliptika környékének csillagai az év 40 napján nem látszanak. Hésziodosz (i.e. 700 körül) már megénekelte ezt:  
> *"Pléjaszok, Atlasz lányai, hogy  
> feltűnnek az égen,  
> kezdj el aratni, s amint eltűnnek,  
> kezd el a szántást.  
> Negyvenszer kél s nyugszik a nap,  
> míg rejtve maradnak,  
> közben az esztendő lassan  
> tovagördül az útján..."  

Jankovics Marcell másutt:  
> A kereszténységgel május 1-je a pünkösdi ünnepkör része lett. A luni-szoláris naptár szerint húsvét után a 40. nap áldozócsütörtök (Krisztus mennybemenetele), az 50. nap [[P/Pünkösd\|Pünkösd]] (a Szentlélek eljövetele). Ha – ideális esetben – a húsvéti feltámadás a tavaszi napéjegyenlőség idejére esik, a rákövetkező 40. nap épp május 1-je vigiliája lesz. A luniszoláris naptár, amilyen a zsidó, római és a kelta kalendárium is volt, teszi érthetővé a régi májusok komor, böjtös jellegét. Már eddig is láttuk, hogy a naptárban az év 40-50 napos egységekre tagolódik[^1], amelyek felváltva örömteliek (dúskálóak) és gyászosak (böjtösök). Karácsonnyal "40 napos" vidámság köszönt be, amit "40 napos" böjt követ, húsvéttal új vidám időszak jő, ennek "húshagyója" áldozócsütörtök, amikor a hús-vér Krisztus elhagyja a földet. Ezzel újabb (istenre) várakozó időszak kezdődik, amely majd a nyárközépi ünnepségekkel ér véget.  
>
> A \[[[Szent Kristóf\|[Szent Kristóf]]ról szóló\] legenda azt is elmeséli, hogy hite miatt a megtért óriást börtönbe zárták, és melléje két utcalányt csuktak, hátha csáberejük hatására megtagadja hitét. Fordítva történt, Kristóf térítette meg a kéjhölgyeket, akik vele együtt a vértanúhalált is vállalták. Negyven(!) íjász próbálta halálra nyilazni Kristófot, sikertelenül. A csoda folytán eltérülő nyilak egyike vissza is fordult, és Kristóf pogány bírájának, Lükia királyának a szemébe állt.  

Jankovics alábbi sorai (sőt, több is) [[S/Szent Márton\|Szent Márton]] címnél is szerepeltek:  
> [[M/Márton\|Márton]] napja (nov. 11.) nyilvánvalóan határünnepnap volt. Erre utal, hogy mindenszentekkel együtt kezelték, mintha a két ünnep között "megszűnne az idő". Régi göcseji neve Minciénmárton (Mindszentmárton) volt, s a rábaközi "szentmártonrétes" neve másképp mencinrétes (szintén a "mindszent" szóból). Erre utal továbbá, hogy Márton és a [[T/Téli napforduló\|téli napforduló]] között **negyven**, Márton és karácsony között 43 nap telik el. Mindenszentekkor ér véget az előző 40 napos ciklus, mely az őszi napéjegyenlőségkor kezdődik, s hogy a téli napfordulóig, illetve karácsonyig kijöjjön a "negyven lépés", be kell iktatni a 10 napos ünnepközt. A Mártonnal kezdődő karácsony előtti 40 nap a középkorban ugyanolyan böjtös időszaknak számított Európa-szerte, mind a farsang és húsvét közti nagyböjt. Neve: Szent Márton böjtje (angol Saint Martin's Lent, német Martinifasten). Ezzel az év végi böjti ciklussal zárul a naptári év felváltva böjtös, vígságos időinek sora. Ez természetesen a Márton-napi magyar eszmekörben és szokásrendben is tükröződik. Mint Bod Péter írja 1757-ben, a "Martinalia... olyan második [[F/Farsang\|fársáng]] is volt ezen a régieknél. Sült Ludat ettek, s új Bort ittak," Általános szokás volt Európában, hogy Márton napján az idei libapecsenyére újborral teli poharat ürítettek a böjtre való felkészülésként (a lagzikat is farsang mellett főleg Márton napja táján ülték).  

#### Jankovics Marcell Jelkép-kalendárium...

...című könyvének [[L/Luca\|Lucá]]ról szóló passzusában is előjön:  
> Az év fordulatünnepein vissza-visszatérő zöldágas szokások a karácsonyt megelőző időszakban különösképpen megszaporodnak, s hogy már az előző fordulatünneptől, Márton (nov. 11.) napjától kezdve minden jelentősebb névnaphoz hozzátartoztak. Ennek magyarázata nemcsak a karácsony kivételes jelentőségében rejlik, hanem például a szokás régiségében, másképpen szólva a [[P/Precesszió\|precesszió]]ban: mint arról már fentebb írtam, az elmúlt 4000 esztendő folyamán az évnek ebben az időszakában mindig a "világfa ágai között" bujkált a Nap. S noha ez az időszak a precesszió folytán a Bak havából lassacskán a Skorpió havába tolódott át, határai elmosódottak – különösen, ha csillagászati műszerek nélkül követjük a változást nyomon, ahogy a jámbor nép cselekedte –, annál is inkább, mivel a **Tejút itt annyira kiszélesedik, hogy a Napnak jó negyven (!) napjába kerül, míg áthalad rajta**.  

![assets/Negyven_image3.jpeg](/img/user/N/assets/Negyven_image3.jpeg)  
A mellékelt iráni temetési és gyászolási szokásokkal kapcsolatos képhez annyit hozzá kell tenni, hogy a kurzusban kijelentik, csak a muszlim szokásokról lesz szó. Hogy a negyvenes szám itt most valóban judeista/mohamedán gyökerű vagy zoroasztriánus, nem is fontos.  
Az biztosnak látszik, hogy minden halállal, gyásszal kapcsolatos 40 nap valamiféleképpen a Nap (vagy más, hozzá hasonlóan fontos csillag: Szíriusz?) 40 napos távollétének emlékére, annak analógiájára alakulhatott ki.  
Joscelyn Godwin Arktos The Polar Myth című könyvének 29. oldalán hozza Jean-Sylvain Bailly[^2] adatát; szerinte (ezen passzusa egyébiránt a legutóbb [[H/Háromszáz\|háromszáz]] címnél írottak után következik) a meghalt és feltámadott vegetációs isteneket, [[O/Ozirisz\|Ozirisz]]t és [[A/Adonisz\|Adonisz]]t is azért gyászolták negyven napig, mert a 68. hosszúsági fok felett ennyi ideig van távol a Nap: azaz – indirekt módon, hiszen a szkíták nem a mai sarkkörön éltek – itt is [[H/Hyperborea\|hyperboreai]]-szkíta eredetre hívja fel a figyelmet.  

A perzsa `būda-nān` kovásztalan kenyér, melyet negyven napig szárítanak a napon.  
Ali baba és a negyven rabló még idevehető.  
A strucc-szülők negyven napig kotlanak. A strucc igen fontos jelképállat-madara volt őseinknek (nagyméretű állat, nagyméretű tojással), ez biztos.  

A [[H/Hatvan\|hatvan]] számunk a (Jupiterrel való Hatalmas Együttállásai nyomán) Szaturnuszhoz, az [[O/Ötven\|ötven]] a [[S/Szíriusz\|Szíriusz]] binaritásához és új, Karl-Heinz Homann és mások által megállapított adatok szerint a [[P/Precesszió\|precesszió]]s elmozduláshoz és a negyven a [[P/Procyon\|Procyon]] csillag binaritásához is köthető lehet.  
Lásd még [[O/Ötven\|ötven]], [[H/Hatvan\|hatvan]], továbbá [[H/Húsz\|húsz]] és [[H/Harminc\|harminc]]. Hetven viszont nem tűnik fontos számnak.  

## Lábjegyzetek

[^1]: Lábjegyzet:  
Pünkösd a luniszoláris naptár fontos napja, ősisége és a nevében kifejeződő számosság is ezt jelzi. A [[T/Tavaszpont\|tavaszpont]] és a [[N/Nyári napforduló\|nyári napforduló]] közti 91 napos időszakot nem tölti ki két 40 napos ciklus. A zsidó naptár a hetekkel is számolva egy 7 hetes és egy 6 hetes időszakra bontotta az évszakot, a kelta naptárban az évszakkezdő május 1-jei [[B/Beltane\|Beltane]] egy 40 és egy 50 napos időszakra (ha rnagát az ünnepet nem számítjuk).  

[^2]: Lábjegyzet:  
[[B/Bailly, Jean-Sylvain\|Bailly, Jean-Sylvain]] személye azért érdekes, mert a 18. században még úgy tűnik, élt annak hagyománya, hogy a szkíták az első nép: ezt ő ki is mondja.  