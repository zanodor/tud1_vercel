---
{"dg-publish":true,"permalink":"/N/Nevel és növel/","title":"Nevel és növel","created":"2025-02-24T19:19","updated":"2025-09-18T15:20"}
---


# Nevel és növel

  
A Czuczor-Fogarasi szótár adata ne- gyökből eredőnek gondolja a nevel, nevelkedik, nevendék (növendék), `nő`, továbbá a `nép`, népség szavakat.  

Azért is kerültek egymás mellé, mert úgy tűnik, hogy `nevel` annyi mint `növel`. Nevelni nem azt jelenti, hogy névvel látom el, hanem azt, hogy teszek arról, hogy nőjön, testileg, lelkileg, szellemileg.  

Ha ez így van, akkor felvetődik a kérdés: a szóalak korlátoz-e a nevelő személyére? Csak [[N/Nő\|nő]] lehet, mert a növ- gyök egyeztethető vele, vagy férfi is lehet, és akkor abban az esetben mondhatom, hogy nev/növ = [[N/Nap\|Nap]]?  
- Hiszen a hímségi és nőiségi elvek alapvetően Nap és Föld elemekre vihetők vissza.
- [[N/Nép\|Nép]] szavunkat már a Nap nevünkből eredőként azonosítottuk.
- Amely esetben még felemlíthető: a `nap` szó létrejöttére vonatkozó eredetvizsgálatban is már megtaláljuk magát a `nő` szót:
	- Azaz Na/Nu/No-P(i) = Nő-Fi(a). A régi mitológia szerint ez helyes, a Nap a Tejútanya fia.
	- [[G/Gene#^3c6s0u\|Ezen]] helyen szereplő diagramba is beszerveztük a hímségi nemzéssel induló kapcsolatok mellé a nőiséget közben.

#### A Czuczor-Fogarasi szótár folytatja:

> Ily fogalmi és gyökhangi rokonság van a hellen `genoV` és `gignomai`, a latin `genus` és `gigno` között. A szlávban `rosztem` am. növök, és `rodina` am. nem, származás.  

A `γένος` (génos) jelentése görögül faj, nemzetség, származás, fajta. A `γίγνομαι` (gignomai) jelentése görögül lesz, válik, keletkezik, születik.
Igen, fogalmi és gyökhangi rokonság van a görög `genos` és `gignomai`, valamint a latin `genus` és `gigno` között. Mindkét szócsoport a proto-indoeurópai "szülni, létrehozni" jelentésű \*ǵenh₁- gyökből származónak megállapíttatott.
A latin `genus` jelentése faj, nem, nemzetség, eredet, fajta.
A latin `gigno` jelentése szül, létrehoz, nemz, okoz. (A `genitor` = apa, nemző és `genetrix` = anya, szülő.)  

Amit a szótár nem említ, hogy a ([[G/Gyne\|gyne]] címnél taglalt) görög `günē` = nő hangalakjával szépen illeszkedik ezen szavakhoz.  
Azaz a nő végzi a szülést, rajta (is) múlik, hogy a nemzetség fennmarad-e. Is, mert a nemzést a férfival együtt végzik.  
A lényeg az, hogy más nyelvekben is megtaláljuk a nő – nevel szóhasonulással kifejezett kapcsolatát.  
- Az más kérdés, hogy bár *fogalmilag* a nő, a szülés és a nevelés szorosan összefügg, *etimológiailag* a `günē` és a `genos/gignomai` nem közvetlenül ugyanabból a tőből származtatott, de ez is csak a nyelvészeket minősíti, amikor a nő szavát egy \*gʷén-, a többit pedig egy \*ǵenh₁- megállapított gyökre viszik vissza.

Szemanto-fonetikai kapcsolati szinten találunk még más szópárokat is. Olyanokat, amelyek ezen címszó létrehozásához is [[E/Ég#Ég szavunkból eredő (öreg/isten)anya és (ég)asszony jelentésű szavak\|vezettek]].  
Vesd össze az alábbiakat:  
- magyar `nő` – magyar nő (magasra; legmagasabb pont: ég);
- magyar `anya` (keleti magyar v. hun `ana`) – sumér `AN` = ég;
- északi-lapp `áhkká` = nagyanya – svéd `öka` = nevel, emel.

A svéd szó indoeurópai párjait és egyáltalán a kapcsolat lehetőségét [[E/Ég#Ég(anya) és (égbe) emel, növel kapcsolata\|ég(anya) és (égbe) emel, növel kapcsolata]] cím/alcímnél taglaljuk.  

## Növel és emel

A svéd `öka` úgy aránylik az istenség lakhelyére utaló `ég` szóhoz, ahogy különböző igék más, istenre utaló szóalakjaihoz.  
Vö. [[N/Numen\|numen]] és `nuere` = mozogni, ahol `nő` igénk mutatkozik meg, de a `növ` lehet `Nap` is és a napvallások idején a Nap legmagasabb állása volt az a pont, ahol Istent (vö. [[K/Kutya\|Ku-Ta]] és [[K/Khuda\|Khoda]]/[[G/God\|God]]) elképzelték (a fiú isten lett a főisten).  
Ugyanígy az [[E/EL\|EL]] ([[E/ÉL\|Él]]) istennévhez is kapcsolódik a magas(ra mozgás) ideája: sumér `IL` = magas; felemelkedni, héber `עוֹלָה` (`olá`) = ami felszáll, és latin `elatus` = emelkedett, magas, magasztos.  

Lásd még [[E/EM#Emel\|emel]].  