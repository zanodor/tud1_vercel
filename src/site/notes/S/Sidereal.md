---
{"dg-publish":true,"permalink":"/S/Sidereal/","title":"Sidereal","created":"2025-04-27T10:20","updated":"2025-04-27T10:21"}
---


# Sidereal

Csillag-, csillagászati-. *Sidereal year* = csillagászati, sziderikus év. A latin `sīdus`, `sīderis` = csillag, csillagkép nyomán, mely a görög eredetű, vas értelmű `siderōs` (lásd [[S/Siderite\|siderite]]) szóval azonos. Szi-Dari Péterfai János etimonjai alapján Nap-Csillag értelmű.  
Ezen latin `sidus` előjön a [[C/Consider\|consider]] és [[D/Desire\|desire]] szavakban is és [[S/Side\|side]] címnél is, ahol Szíriuszról és ainu és mundari nyelvű kutyát jelentő szavakról volt szó. Valóban, a sziderikus csillagászat alapja Szíriuszhoz való számítás volt, Egyiptomban is, ahol az évet a Kutyával kezdték. (Ezt a témát, mármint hogy a Szíriuszhoz való igazítás, számítás egyszerűbb, mint a [[G/Galactic centre\|Tejútközpont]]hoz, azon címnél is taglaltuk.)  

A latin `sidus` és perzsa `setâre` = csillag a [[L/Love\|love]] és [[T/Tisztel\|tisztel]] címnél taglalt perzsa téma alapján tehát egy Süt-Úr összetétel csökevényei is lehetnek és a csillag egy bizonyos csillagra, a Szíriuszra (Shooter = [[I/Íj csillagkép\|Íj csillagkép]]) utal. Persze [[S/Star\|star]] eredetét Is-Tar ([[I/Istár\|Istár]] = Szíriusz) formában korábban megállapítottuk. Ergo az Istar > Star > Setar (setâre, Sider-) > Sidus fejlődési sorozat elképzelhető, de az sem kizárható, hogy a [[S/Szómegfordítás#Szótagmegfordítás\|szótagmegfordítás]] címnél írottakat kell figyelembe venni: hogy a szótag-elemek cserélődhettek (Szikora névnél vezettük le a megoldást).  

#### Várkonyi Nándor Az idő szívverése...

...című dolgozatában írja:  
> Az év többféle lehet, de kettő a leghasználatosabb: a sziderikus vagy csillagév, az az idő, mely alatt a Föld pályáját a Nap körül befutja, vagy amely alatt a Nap látszólagos pályája ugyanahhoz a csillaghoz tér vissza; tartama 365 nap 6 óra 9 perc 9,35 másodperc, mely 20 perccel így hosszabb, mint a tropikus év hossza. A másik a szinodikus vagy holdév 12, holdváltozástól holdváltozásig tartó hónapból áll; egy ilyen szinodikus holdhó tartama 29 nap, 12 óra, 44 perc, 2,9 másodperc, egy szinodikus évé tehát 354 nap 8 óra 48 perc 34 másodperc. A különbség a kétféle év közt 11 nap (epakta); a régiek a korszakolásnál a kettő középértékét – 360 napot – vettek egységnek (ún. közép vagy átlagév), s ennek alapján az ekliptikát is 360 részre vagy fokra osztották a 12 állatképszakaszon kívül. (Innen ered tehát a ma is használt égi és földi fokrendszer.) Ugyanez okból 12 harmincnapos középhóval számoltak.  { #hfkujj}


A sziderikus holdhónap az az időtartam, amely alatt a Hold egy adott állócsillaghoz viszonyítva ismét az ég ugyanazon pontján mutatkozik. Hossza 27 nap, 7 óra, és 34 perc.  
A sziderikus nap egy tetszőleges csillag két kulminációja között eltelt idő. A sziderikus nap kb. 4 perccel rövidebb a szoláris napnál.  
Azaz a sziderikus nap 23 óra 56 perc: ennyi ideig tart, míg az egyes csillagképek, például a Nagy Göncöl az óramutató járásával ellentétes irányban körbeforog a [[P/Polaris\|Polaris]] sarkcsillag körül (a Föld forog természetesen, ehhez képest látjuk az elmozdulást).  

Ami ennél is érdekesebb, az az, hogy ez a négy perces eltérés az, ami azt okozza, hogy az egyes csillagképek és csillagok ne legyenek ugyanazon helyen az év egyes napjain[^1]\: minden csillag minden egyes nap négy perccel hamarabb kel. Ez havonta két órás csúszást jelent, míg egy évben ez már éppen 24 óra, azaz egy nap: ezért egy év elteltével minden ugyanúgy folytatódik, ahogy rendesen.  

Folytatást lásd [[C/Csillagászat – tropikus kontra sziderikus\|csillagászat – tropikus kontra sziderikus]].  
Vesd össze azért [[S/Synodic\|synodic]].  

## Lábjegyzetek

[^1]: Lábjegyzet:  
Szűcs László Égre írott történelem című könyvének megfogalmazása szerint:  
Bolygónk az óramutató járásával ellentétes irányba haladva 365,256 nap alatt, ugyan ennyiszer megfordulva saját tengelye körül kerüli meg a napot. Sebessége 30 km/sec, amellyel a csillagos égbolthoz képest közelítőleg 1º-ot halad előre naponta (a keringési pályát egy 360º-os mértani ellipszisbe nyúló körként kezeljük), így a Föld szemszögéből a csillagok egy év alatt egy teljes kört írnak le bolygónk körüli látszólagos égi pályájukon. Emiatt az égbolt egy adott pontja minden nap kb. 4 perccel korábban kel fel a keleti horizonton, s ezért a tengelyforgás következtében naponta, még ha különböző időpontokban is, de minden állatövi csillagkép – más csillagképekkel egyetemben – látható lesz égi vizsgálódásaink során.  