---
{"dg-publish":true,"permalink":"/S/S/","title":"S","tags":["Englishtexttranslated"],"created":"2026-02-09T16:02","updated":"2026-02-09T16:03"}
---


# S

Az S betű nyilvánvalóan a [[S/Spiral\|spirál]]-alakot és a kígyómozgást[^1] mutatja. A [[K/Kígyó\|kígyó]] pedig a Napjárás jelképállata is.  
![assets/S_image1.png|fix_light](/img/user/S/assets/S_image1.png)  
A mellékelt kép alapján is kiderül, hogy az S betű is magyar találmány kell legyen. Igaz, a latin `serpens` = kígyó az, ami s-betűs és nekünk nincs s-betűs kígyónevünk, bár Magyar Adorján [[S/Sellő\|sellő]], [[S/Szalag\|szalag]] és [[S/Sound\|sound]] címnél szereplő sall-, sell- igetöves szavakból lehet válogatni (a sallang szavunkkal egyezik is a [[S/Slag\|slag]] és [[S/Schlong\|schlong]] címnél álló német kígyót jelentő `schlange` szó is), de a kígyóval azonosuló [[S/Sárkány\|sárkány]] szavunk is s-betűs.  
Viszont legutóbb [[Z/Zsinór\|zsinór]] és [[S/Sine\|sine]] címnél írottak alapján azt kellhet gondolni, hogy valami más ősi csillagászati kifejezés áll mögötte. Az sem kizárt (és ezt a mai perzsa, germán és szláv, valamint a latin s betűk is igazolni látszanak), hogy az S betű valójában SZ és mi írjuk rosszul az S-SZ betűinket (a miénk a rovásírás volt, ne feledjük). Bár ennek a sallang (gyökének) megléte és Péterfai János passzusa ellentmond:  
> Az Sch ma németben s-sel ejtendő, viszont nem volt mindig ez így. Az Sch valójában Szka, Szke módon lehettek ejtve, de már szógyorsulást szenvedett formák. A magyar etimonokban nincs mássalhangzó-torlódás, azaz Sch eredetileg Szak/Szek/Szik/Szeg/Szig, azaz bármely napot jelentő gyök.  

Bakos Attila A Duna Evangéliuma című könyvének 223. oldalán írja, hogy az indek a Tejútrendszert Naga-Sesa-nak hívták. Azaz s-hangos kígyónév ott is létezett, hogy aztán a [[N/Naga\|Naga]] jelző vigye tovább a kígyó jelentést tellurikus használatban (ahogy erről [[S/Snake\|snake]] címnél is volt szó). \[Ezen sorok [[S/Six\|six]] címhez is betéve.\]  
Amikor Bakos Attila a [[G/Gilgames\|Gilgames]] címnél álló domborművet elemzi, a Gilgames jobb kezében tartott kígyóra is azt mondja, hogy S-betű.  

Kígyó S vonala húzódik a [[J/Jin és jang\|jin-jang]] szimbólum két oldala között is, de [[S/Sine\|sine]] címnél taglalt szinusz is említhető.  

[[A/Ang#Hanghullámok\|Hanghullámok]] cím/alcímnél és [[D/Dal\|dal]] címnél is szó volt a kígyóról. Nagyon érdekes dolgok.  
Lásd még legutóbb [[S/Ship\|ship]] címnél írottakat.  
A latinban, görögben még az S betű sem volt ismert, ezért a [[M/Medusa\|Medusa]] nevet sem tudták leírni.  

#### Péterfai János...  

...másutt bővebben:  
> A Tas (Tasz) értelme Úr. A Ta általában Nő és Ország, meg Férfi, amit a Tata szavunk is bizonyít, de a Ta mégis a nőiség fogalma, mint ország. Ám ha a Ta Férfi, és S jelzéssel mégis Ta-s, vagyis uralkodó, ezért Tar-Hun-Tas nevében a három szó magyar nyelvű. Jelentése Magas-Csillag-Úr. A szumirban is a Tas Úr, és s-sel írott. Meg kell említeni, hogy egyes nyelvek nem ismerik az S hangot. Ezek a nyelvek szöszögők, mint a latin és a görög nyelv. De hogyan halt ki az S hang eme nyelvekben, azt nem tudni. Ellenben ez lehet nyelvészeti kérdés, csak a válasz nem ismert. Az nem elfogadható, hogy a Hatti neveket átírják szöszögős alakokra, mivel semilyen bizonyíték sincs, hogy az S és Sz hangok, jelek közül mi a helyes olvasat. Tehát a Tas és Tasz között a Tas a helyes olvasat, nem pedig a szöszögős Tasz. Az oroszok például az "s" alakos neveket alkalmazzák.  

> [!note] &nbsp;
> Érdekes, hogy a [[N/Nyolc\|nyolc]] számunk rajzolata éppúgy két S-nek felel meg, ahogy az ötven rovásjele kétszer kiadja a száz rovásjelét. Persze a nyolc könnyen a [[L/Lemniszkáta\|lemniszkátá]]ra utaló jel lehet.

## S tellurikus-anyagi minősége

[[S/Sánta\|Sánta]] címnél is szóba került az S hang, mint az anyagba lehúzó értelem.  

> [!note] &nbsp;
> Érdekes, hogy olyan fontos nevek, mint [[I/Isten\|Isten]] és [[S/Szár\|szár]] (miből sárarany, [[S/Sárga\|sárga]], [[S/Sárkány\|sárkány]]) az anyagi vetületet hangsúlyozó s hangot tartották meg sz helyett.

Sárvár, Sárköz, Sármellék stb. nevekkel kapcsolatban Práczki Istvánnak éppen igaza van, amikor azt mondja, hogy nem a latyaktól kapta a nevét, hanem a napistentől, de legalábbis a fényről. A német Saar-vidék is ilyen elnevezés.  

## Görög-latin s hiány

Fentebb szerepelt, hogy a latinban, görögben még az S betű sem volt ismert, ezért a [[M/Medusa\|Medusa]] nevet sem tudták leírni.  
[Ezen](https://qr.ae/pGAClj) [[T/Tokhár\|tokhár]] címnél is taglalt Quora válaszban a válaszadó írja, hogy a kusánok nyelve baktriai-iráni lehetett, de lehetséges, főleg írásuk alapján, hogy a hellenisztikus bürokrácia nyomásának engedve volt így.  
Na most, ha ellátogatunk [ezen](https://en.wikipedia.org/wiki/Bactrian_language) oldalra, és ott az írásrendszerükről olvasunk, meglepetéssel tapasztaljuk, hogy nekik, a görögökkel ellentétben volt S betűjük és tulajdonképpen úgy nézett ki, mint a majd később óészaki germánok által és az izlandiak által ma is használt 'th' betű. 
Ezzel nyilván nem azt akarom mondani, hogy baktriai eredetű a görög abc, csak annyit, hogy ami a latin abc átvételénél gondot okozott a Kárpát-medencében, az korábban is megtörtént.  
![assets/S_image2.png|fix_light](/img/user/S/assets/S_image2.png)  
Az alsó képen hunokról is esik szó.  

Lásd még görög kérdésben [[S/Sk-\|sk-]].  

## S mint többes szám jele

Az angol nyelvben is az. Péterfai János írása alapján tudjuk, hogy ez korábban is így volt az ősnyelvben: Traszpiesz törzs nevében az -Esz utótag többes szám lehet, de ezekre a közérthető jelenségekre zömében nem térek ki. Azt hiszem, ezt minden kutató tudja.  

A magyar többes szám jele ma a [[K/K\|K]] hang, mely rokon az alábbiakban CzF által bemutatottak szerint is nemcsak h-val, hanem sz hanggal is: 
> Nyelvhasonlitási tekintetben hangban és értelemben legközelebb áll a magyar többesi ~k-hoz a sínai `kiai` vagy `kiu`, vagy `hian`, sőt `tu` (=tö-bb?) is, például kuo-kiai vagy kuo-hian =királyság-ok v. minden királyság, dsin-kiu v. dsin-tu =emberek; de vannak itt némely sokaságot jelentő szók is, melyek a névnek elébe jönnek, ú. m. `csúng` v. `csu`, vagy `su`, vagy `to` = sok, például csúng dsin sok ember, így to dsin, de to utól is állhat: dsin-to. (Endlicher István sínai nyelvtana). A finn-lapp nyelvben is a többes képzője: k, például csalme-k; a persában egyik többes képzője há (mely közelebb a sínai hian-nal rokon), például tír-há =nyilak (tőr-ök?); a svéd-lapp-ban is h, például csalme-h; a szuómiban vagy külön finnben: t, például silmä-t, (=szem-ek), mordvinban szintén, például sälme-t; az esztben revali tájejtés szerént: d, például silma-d, a mongolban is egyik többes szinte d-vel képeztetik, s önhangzón végződő neveknél sz-szel. Ezen s (=sz) képezi rendszerént az árja nyelveknek is többesét.  

Nem ismerem a maja nyelv többes szám képzését, de az Apocalypto című filmben felsorolásnál, külön -es formában kifejtett szavakat hallottam, melyek többes szám kifejezésére kellett használtassanak.  

## Sémi š/s (s/sz) hangok

#### Götz László Keleten kél a Nap...

...című könyvében a [[K/Kentum\|kentum]]-[[S/Szatem\|szatem]] témában szól a Bibliából ismert (Bírák, 12,6) "šibolet"-jelenségről:  
> A "sibolet" nem más, mint pöszeség, selypítés. Az S-hang hiánya egész népekre/népcsoportokra kiterjedhet. A görögben, latinban például nem volt S, a Biblia tanúsága szerint egyes héber nyelvjárásokban sem. Magyar viszonylatban a csángók nyelvjárása tartozik ide, akik S helyett többnyire S (magyar "sz") hangot ejtenek.  

Zajti Ferenc Zsidó volt-e Jézus című könyvének erre vonatkozó adatait már láttuk [[S/Szkíta\|szkíta]] címnél. A mai asszirológusoktól is hivatalosan hozzánk kerülő nézetek szerint az Assur és [[S/Samas\|Samash]] nevek s-esek, holott nem volt mindig így. Éppen a Szem napnév árulja el. Mely Szem abban a Szem-Ur összetételben is szerepel, mely annak a Szumernek mása/magyarítása, mely Szumert konzekvensen [[S/Sumer\|Sumer]]/Sumérnek írunk és mondunk, de beavatottabbaink sz-előhanggal írják és mondják.  

### Héber Sin/Szin

[Ezen](https://earlywritings.com/forum/viewtopic.php?p=131220) oldalon írja egy fórumozó (de itt is az asszirológusokra hallgatva írja, hogy az s lett volna az eredeti):  
> In Jewish Hebrew there is sin and shin. Same letter, different pronunciation. Sometimes sh, other times s. Originally there was one sound: sh.  
> —  
> A zsidó héberben van szin és sin. Ugyanaz a betű, más kiejtés. Néha s, máskor sz. Eredetileg egy hang volt: s.
{ #iwh70}


## Germán š/s (sch/s azaz s és sz) hangok

#### Götz László...

...folytatja a sémi hangok után:  
> Az alemann dialektusok (Vorarlberg, Tirol) az általános német S helyett igen sok esetben S-t (sch) használnak.  
> A német S (sch) hang a régi nyelvemlékek tanúsága szerint az SK hangcsoport összevonása útján keletkezett. A gót és az ófelnémet szövegekben a mai német "sch" azaz S helyett rendszeresen SC-t (kiejtve "szk") találunk. De erre vallanak a német nyelv görög és latin jövevényszavai is, amelyek SK (SC) hangjaiból a németben mindíg S (sch) lett.  

Lásd még [[S/Sk-\|sk-]].  

## Szóeleji š/s (s/sz) árja nyelvekben

Más néven: s-elővetés.  

A gyakori szóeleji (leginkább s-sel írt) sz-esítésről illetve elővetésről az árja nyelvekben volt szó.  
A Wikipédiában *s-mobile*-nak hívják:  
> The term s-mobile designates the phenomenon where a PIE root begins with an \*s- which is sometimes but not always present. This "movable" prefix s- appears at the beginning of some Indo-European roots, but is absent from other occurrences of the same root. For example, the stem \*(s)tauro-, perhaps 'bison', gives Latin `taurus` and Old English `steor` (Modern English `steer`), both meaning 'bull'.  
> —  
> Az s-mobil kifejezés azt a jelenséget jelöli, amikor egy PIE gyök egy \*s-sel kezdődik, amely néha, de nem mindig van jelen. Ez a "mozgatható" s- előtag egyes indoeurópai gyökök elején megjelenik, de ugyanannak a gyöknek más előfordulásaiból hiányzik. Például az \*(s)tauro–, talán 'bölény' szóból származik a latin `taurus` és az óangol `steor` (modern angol `steer`), mindkettő 'bika' jelentésű.  

[[S/Slough\|Slough]] szónál szóltunk arról, hogy talán a szóeleji s-esítés szokása sem selypítésből eredhet, hanem talán abból az alaptézisből, hogy az s hang viszi a nőiségi, az sz a hímségi értelmet (aztán ezt elfeledve szabadon selypítgettek, szöszögtek).  

> [!note] &nbsp;
> Megfigyelésem szerint sz-esítés a germán nyelvekben l, m és n hangzók után látszik előfordulni, ugyanakkor a [[S/Szkíta\|szkíta]] és [[S/Stephane\|stephane]] szavakban is meglehet és a fentebbi Wiki példában is t-előhangos név elé került.

A legelsők között taglalt példák között ott volt a [[S/Snake\|snake]] és a [[B/Bishop\|bishop]] címnél taglalt görög ige.  

Götz László Keleten kél a Nap című könyvében is láttunk arra példát, hogy görög és más indoeurópai nyelvekben megvannak a szavak hasonló, összefüggést mutató jelentéssel sz-előtétesen és anélkül. [[M/MAT#MAT 2)\|MAT]] címnél is láttunk egy ilyen példát/szópárt: szőnyeg például lengyelül `szmatte`, de a lengyel `mata` = lábszőnyeg is.  
Könyve 154. oldalán [[H/Hangátvetés\|metatézis]] témában írja, hogy a szavakban az s-elővetés nem tartozik a tőhöz, hanem tőbővítés eredménye.  

## Lábjegyzetek

[^1]: Lábjegyzet:  
És a folyást:  
A folyást kifejező szó a szemeréknél az s vagy sz hang volt, éspedig különösen az i magánhangzóval egyesítve Sió a neve nálunk ma is a Balaton lefolyását képező folyócskának, amely név értelme nem is más, mint folyó. Olaszul `scia` (sía, hosszú í-vel) a neve a vízen egy ideig látszó azon csíknak, amely a haladó hajó után marad. Világos, hogy ezen si szavunkkal függenek össze siklik, sima és `siet` szavaink, valamint az olasz `scivola` (sivola) = siklik szó is. Hogy a hótalpak [[S/Sí\|sí]] neve is ősnyelvünkből, illetve egy sí = csúszik szóból származik, már csak azért is bizonyos, mert hiszen ismeretes, hogy magát a sít is más népek a mi lapp és finn rokon-népeinktől vették át. Egyébként is finnül `suju` = halad és folyik, amely szónak valamely északi rokonnépünk nyelvében bizonyára van silu kiejtése is. Ezen si folyást, csúszást jelentő szótövünknek megfordított kiejtése is vagy isz, és íme `iszkol` is nyelvünkben sietést jelent, viszont tájszólásokban ma is `iszánkol` = csúszkál, úgy sejthető, miszerint `szán`, `szánkó` szavaink hangozhattak iszán, iszánkának is.  