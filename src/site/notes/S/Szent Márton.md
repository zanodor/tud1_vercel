---
{"dg-publish":true,"permalink":"/S/Szent Márton/","title":"Szent Márton","created":"2025-11-16T00:03","updated":"2025-11-16T00:04"}
---


# Szent Márton

#### Péterfai János írja:

> Szent Márton Sabaria/Szavária szülöttje. A Márton régi magyar név, Már-Ton formában a jelentése Ifjú-Úr. A szent neve megegyezik a hun Mao-Tun égkirály nevével. Tudni kell, a kínai nyelv nem ismeri az R hangot, ezért a magyar Már-Ton nevet a kínai szerzők Mao-Tun formában próbálták visszaadni. Márton (Mao-Tun) tényleg az Ifjú-Úr volt, akit apja meg is akart öletni, egy kínai nőtől született fia kedvéért. Apja neve Tou-Man volt (ma Tomán családnevünkben él a név), ami Nap-Ember jelentésű.  

Szent Márton (316/17-397), a későbbi toursi püspök Savariában (a mai Szombathelyen) született. Az ősi bencés központ a róla elnevezett hegyre épült és csak 1823-tól hívják Pannonhalmának. A VI. századtól Márton a frank dinasztiák védőszentje lett, ez motiválhatta Géza fejedelmet és Szent Istvánt az apátság patrocíniuma \[a templom védőszentje ill. ennek ünnepe\] meghatározásakor. Egyike volt a középkor legkedveltebb szentjeinek. Névnapja november 11., aminek megünneplését már Szent László törvényének 38. cikkelye is kötelezővé tette. A középkori Magyarországon 106 templomos helyet, továbbá több mint 200, helynévvé nem vált templomot neveztek el róla. Legendája az Érdy és az Érsekújvári Kódexben olvasható.  

Bakk István A főnemesség székesegyházi építkezései című az Ősi Gyökér 2017/3-4. sz. megjelent cikkében írja, hogy középkori székesegyházaink védőszentje, a szkíta múlthoz kapcsolódó és ariánus kereszténységben szocializálódó, pannóniai születésű, Szent Márton a későbbi Tours híres püspöke lett.  
Azaz [[A/Ariánus\|ariánus]] keresztény volt.  

Rostás László "Lehel-kürt" és a "Szent László legenda" ikonográfiai azonossága a szkíta kereszténység tükrében című az Ősi Gyökér 2008/3-4. sz. megjelent cikkében írja, hogy Szent Márton Pannoniában hun királyi családban született, majd Tours-ban volt püspök és a [[P/Pálos\|pálos]]ok, a hozzáköthető Hét Alvó Szent romlatlan testének ünnepét július 27-én tartották 1786-ig a Rend törvénytelen betiltásáig.  

Kubínyi Tamás egy napi műsorában is hasonló adatokat [oszt meg](https://videa.hu/videok/nagyvilag/25111cn-szent-marton-kubinyi-tamas-magyar-6UuLXnvs0wYnEk9B?start=2134) [ezen](https://archive.ph/Lq3bJ) Varga Géza féle blogról.  

Virányos király nevet említ másutt Kubínyi Tamás:  
> Radla elmeséli Szent Márton életét [Sulpicius Severus](https://hu.wikipedia.org/wiki/Sulpicius_Severus) alapján, aki Pannónia (Szombathely) Savaria nevű városában született ([01:14:14](https://rumble.com/v6yetjc-250902cn-buda-1686-kubnyi-tams-ktv.html?start=4454)). Göncöl betoldása szerint Márton valójában hun királyfi volt, Virányos király fia ([01:14:48](https://rumble.com/v6yetjc-250902cn-buda-1686-kubnyi-tams-ktv.html?start=4488)).  

Molnár V. József a fentiekhez csatlakozva az [alábbi](https://youtu.be/7gMQuvM4Dm0) videó elején mutatja be Szent Mártont mint magyar királyt (még a francia Tours-ban, ahol a középkori katedrális oltára mellett ott a magyar zászló a két angyal tartotta címerrel, szintén úgy tudják, hogy Franciaország és Magyarország védőszentje király volt).  

#### Zajti Ferenc Zsidó volt-e Jézus...

...című könyvében mint főpapot írja le, Bochart nyomán:  
> A szerzetes, szegény Dionysius, az "Aera Christiana" szerzője, a tudósok véleménye szerint ugyancsak szkíta fajtájú volt. Vegyük hozzá befejezésül toursi Mártont a bölcsességéről és szent életéről világhíres főpapot.  

#### Jankovics Marcell Jelkép-kalendárium...  

...című könyvéből:  
> Szent Márton legismertebb ábrázolása egyik jócselekedetét örökíti meg. Ifjú korában tisztként szolgált a római hadseregben. Galliában történt, hogy a téli (novemberi?) hidegben egy hó alatt fekvő meztelen és sánta koldusra bukkant. Megszánta a szerencsétlent, és megfelezte vele katonai köpenyét. Ezt követően álmában megjelent néki Krisztus, vállán a koldusra terített félköpennyel. E jelenetben Szent Mártont fehér lovon, katonatiszt öltözetben ábrázolják, amint kardjával épp kettéhasítja veres köpenyét, vagy a földön kuporgó, meztelen mankós embert takarja be vele. Később, püspök korában a jelenet majdnem pontosan megismétlődött nem kevésbé csodás következményekkel (nyomatékául a korábbi legendai esemény jelképi jelentőségének). Egy ízben szedett-vedett gúnyában misézett, mivel a templom kapujában egy didergő koldus kedvéért megvált a miseruhájától. A hüledező hívek szeme láttára egy tűzgömb szállt a feje fölé, és angyalok fedték be drágakövekkel kivert aranyujjassal csupasz karjait. Más alkalommal maga az ördög állt elébe koldus képében. A szent, aki messze földön híres volt ördögűző képességéről és halottfeltámasztó csodáiról, s így átlátott rajta, könyörületességében még őt is megajándékozta. Ismét máskor egy nyulacskát mentett meg, mely egy falka vadászeb elől az ő köpenye alatt keresett menedéket. Mártonnak szelíd szóval sikerült a kutyákat is leszerelnie. Egy alkalommal viszont egy gyermekre támadó kígyót térített el szép szóval a szándékától, mondta is később: "**A kutyák és a kígyók hallgatnak rám, de az emberek nem**."  
> Legendájában a Skorpió szimbolikájába illő jelképes alakok és állatok szerepelnek. Az ördög például, mivel az alvilág lakója, s annak kapuja a Skorpióban van (l. még ördögűzés, halottfeltámasztás). A koldus, mivel a mitologikus jelbeszédben a kolduslét megfelel a rab-, illetve halotti állapotnak, s az évmítoszban mindháromnak a Skorpió a helye. A nyúl és a vadászebek, mivel Márton napja (nov. 11.) körül már javában folyik az éjszakai égen a csillagvadászat, melynek mellékalakja a Nyúl (Lepus) a sarkában a Kis és Nagy Kutya csillagképekkel. A kígyóról nem szükséges elismételnem, miért szerepel itt.  
> Márton legendájának központi mozzanata, a köpeny megfelezése a koldussal, szintén naptári mondanivalót hordoz. Az időpont (hideg, hó), a szereplők (katona és koldus), a tárgyak (kard és köpeny) valamint az aktus (kettéosztás) jelképes, naptári értelemben csak a [[S/Skorpió csillagkép\|Skorpió csillagkép]]hez illeszthetők. Ennek a feltevésnek az az alapja, hogy a köpeny az ég palástját jelképezheti. Sok középkori királyi és főpapi palást rajzolata ezt egyértelműen bizonyítja. Szent István királyunk sógorának, II. (Szent) Henrik német császárnak a palástját az égbolt csillagképei díszítik, az egykorú magyar koronázási palástot, mely eredeti rendeltetése szerint miseruha volt, a mennyei rendek népesítik be. Kápolna \[lásd [[C/Chapel\|chapel]]\] szavunk a középkori latin `cappa`, `capella` = "köpeny", "köpenyke" szóból származik. A kettéosztott mintázatú `casula`, "miseruha" viszont szó szerint "házacskát" jelent, s a középkori templom egykorú felfogás szerint falaival és mennyezetével az ég (a menny) kicsinyített mása volt.  
> Az ég palástja pedig valóban kettéhasad! Mégpedig egy nyári és egy teli égfélre az Ikrek meg a Skorpió csillagkép között. A látható repedés a tejútágak közrefogta sötét hasadék lehet, ahol a keresztény időszámítás kezdetén még novemberben tartózkodott a Nap. Az új időszámítás kezdetét jelzi Jézus evangéliumi történetében, hogy halála bekövetkeztével a jeruzsálemi templom kárpitja meghasad. Megjegyezni kívánom, hogy az egyházi év nem január 1-jével, hanem egy hónappal korábban, advent beköszöntével kezdődik ma is, s hogy november naptári szimbolikájában a kelta hatás (az eredeti november 1-jei évkezdés szokása) sem elhanyagolandó. (Emlékeztetném az olvasót az észak-európai szent, Hubertus égi stólájára. A latin `stola` (angol [[S/Stole\|stole]]) "palástot", "karinget" jelentett eredetileg.)  
> A repedés az égen lehet maga a Tejút is. (A képzet ilyen formában Szibériából és Belső-Ázsiából ismert. A sátorlakó nomádok költészetében a csillagok az ég sátorán átszüremlő fények, a Tejút pedig varrat az égi sátortakarón).  
> Egybevág a mondottakkal, hogy Márton napja egykor igazi határnap, valóságos "kis évvége" volt. Az ünnep a mindenszentek utáni tizedik napra esik. 10-12 napos ünnepköz több is akad a keresztény naptárban. Ezek egyfelől az évfordulós karácsonyi ünnepkörhöz kapcsolódnak (Luca-nap-karácsony: dec.13-24; Karácsony-vízkereszt: dec. 25-jan. 6.), másfelől a kelta évszakkezdő ünnepek keresztény utódaihoz (gyertyaszentelő-Bálint nap: febr. 2-14; áldozócsütörtök-pünkösd: máj. 1-11; Vasas Szent Péter-Lőrinc: aug. 1-10; mindenszentek-Márton: nov. 1-11.). Miután az archaikus naptárakban mindig határnaphoz, többnyire az év vége és az újév "közé" illesztették a szökőnapokat, e 10 nap körüli időköz eredete is összefügghet azzal a törekvéssel, hogy a napév és a holdév közti kereken 11 napos időkülönbséget kiigazítsák.  
> Márton napja nyilvánvalóan határünnepnap volt. Erre utal, hogy mindenszentekkel együtt kezelték, mintha a két ünnep között "megszűnne az idő". Régi göcseji neve Minciénmárton (Mindszentmárton) volt, s a rábaközi "szentmártonrétes" neve másképp mencinrétes (szintén a "mindszent" szóból). Erre utal továbbá, hogy Márton és a [[T/Téli napforduló\|téli napforduló]] között [[N/Negyven\|negyven]], Márton és karácsony között 43 nap telik el. Mindenszentekkor ér véget az előző 40 napos ciklus, mely az őszi napéjegyenlőségkor kezdődik, s hogy a téli napfordulóig, illetve karácsonyig kijöjjön a "negyven lépés", be kell iktatni a 10 napos ünnepközt. A Mártonnal kezdődő karácsony előtti 40 nap a középkorban ugyanolyan böjtös időszaknak számított Európa-szerte, mind a farsang és húsvét közti nagyböjt. Neve: Szent Márton böjtje (angol Saint Martin's Lent, német Martinifasten). Ezzel az év végi böjti ciklussal zárul a naptári év felváltva böjtös, vígságos időinek sora. Ez természetesen a Márton-napi magyar eszmekörben és szokásrendben is tükröződik. Mint Bod Péter írja 1757-ben, a "Martinalia... olyan második Fársáng is volt ezen a régieknél. Sült Ludat ettek, s új Bort ittak," Általános szokás volt Európában, hogy Márton napján az idei libapecsenyére újborral teli poharat ürítettek a böjtre való felkészülésként (a lagzikat is farsang mellett főleg Márton napja táján ülték).  

Fejezete végén Jankovics fontos észrevételt tesz:  
> A Márton-napi (november 11.) évkezdésnek az ókor végétől fokozatosan megszűnt a naptári, csillagászati alapja. Márton védencei, a gallok, hagyományaik értelmében még "jogosan" kezdték november elején az évet, az ég (az év) palástjának kettéosztóján, a Tejúton ekkor még valóban novemberben kelt át a Nap. Manapság azonban ugyanez decemberben következik be, így a köpenyhasító szent legendája mára érvényét vesztette.  
- Ergo az [[U/Újév\|újév]] január elsejére esése csak ebben a világhónapban lehetséges.

Márton viszont mivel gyakori [[S/Szamár\|szamár]]-név és a párducbőrös Nimrud-Orion is [[S/Széth\|Széth]]ként [[S/Szamár\|szamár]], furcsállom, hogy átették (áttették volna?) nevét az év másik felére. [[C/Chaplain\|Chaplain]], [[K/Koppány\|Koppány]] és [[K/Kacagány\|kacagány]] címnél is említésre került Szent Márton neve. A Márton-féle köpeny párduc-kacagány lehetett de évköri értelemben nem a téli, hanem a nyári napfordulóhoz kellene igazítani. Viszont a fentiek ennek ellentmondanak.  