---
{"dg-publish":true,"permalink":"/S/Szláv és török jövevényszavak/","title":"Szláv és török jövevényszavak","created":"2025-03-08T20:46","updated":"2025-06-07T19:03"}
---


# Szláv és török jövevényszavak

A sor folytatható lenne (alán, germán, stb.), de legyen elég ennyi címnek, hiszen főleg ezen nyelvek szavait szokás nagy számban átadónak megállapítani.  

Menet közben születtek más címek is:  
- [[I/Indogermán jövevényszavak\|Indogermán jövevényszavak]];  
- [[O/Oszét jövevényszavak\|Oszét jövevényszavak]];  
- [[N/Német jövevényszavak\|Német jövevényszavak]].  

Itt talán még Czeglédi Katalin egyes cikkeinek fogalmazásai miatt került a szláv és török egy kalap alá, de mint látni fogjuk, a szlávok sokszor töröknek tartott (valójában hun, ugor/avar) vezetés alatt állottak, és nem szabad történelmi alapok ismerete nélkül tekinteni ezen kérdésekre.  

#### Buji Ferenc írja:

> Nyilván nem véletlen, hogy a Történeti-etimológiai szótár szerint ótörök eredetű kendert más nyelvekben is a kány- gyökkel képezik; vö. gör. `kannabisz`, lat. `cannabis`, ném. `Hanf`, ang. `hemp`, fr. `chanvre`, or. `konolja`. Az orosz `kendir` ("kenderfajta növény") pedig valószínűleg a sztyeppei nyelvekből került az oroszba, s nem valamely török nyelvből. Általános elvként megfogalmazható, hogy a szláv nyelvek az ősszláv korszakban nem annyira török, mint inkább sztyeppei nyelvi befolyás alatt álltak. Ilyetén módon azok a szavak, amelyeket a nyelvtudomány a szláv nyelvekben török jövevényszavakként konstatál, mind a szláv, mind pedig a török nyelvekben sztyeppei eredetű jövevényszavak.  
- Buji Ferenc ezen passzusa [[C/Cannabis\|cannabis]] címnél is szerepelt.

Amit Buji Ferenc nem mond ki, hogy ezen sztyeppei népek (sokan úgy mondanák: szkíták, szittyák) valójában a kún/hun népek, kiknek szakrális-vallási szavai is K-N, K-Nd, H-N, stb. alapvázra épülnek. Buji Ferenc a kány- gyökről írt dolgozatát említettük [[K/KONY\|KONY]] címnél is.  
[[M/Magyar ősvallás\|Magyar ősvallás]] címnél szerepeltek a [[K/Kniezsa István\|Kniezsa István]] szerinti kereszténységre vonatkozó kifejezések legrégibb rétegéhez tartozó szláv úton nyert magyar szavak. Valójában a szláv, germán és török is magyar-hun nyelvek keverékéből jött létre.  

Elképesztő dolog, hogy a nyelvtudomány nem mondja el (vagy nem tudja), hogy kik azok a szlávok, akiktől a magyarok a szavakat átvették volna; mert ha tudná (a valós történelmet), nem lenne olyan könnyű dolga, a [[S/Szablya\|szablya]] címnél is említett "csillagos", tehát nem adatolható, csupán kikövetkeztetett(?) szláv szavakra csak úgy ráböknie (ellenben proto-magyar gyöknyelvészet nincs és nem is lehet).
{ #250522}


De van itt még három szó, ami figyelmet érdemel.  
Kezdjük a török eredetűnek megadott [[A/Ács\|ács]] szavunkkal, mely címnél kifejtettem, hogy ha átvettük volna a törökből, a teljes szót vettük volna át. Ellenben a magyar szó az [[A/Atya\|atya]] és [[O/Ős\|ős]] (teremtő) szavakkal összefüggésben jött létre belső fejlődéssel, amit jól bizonyít az is, hogy az ácsot jelentő görög `tektón` mögötti alapfogalom teremtés, nemzés kellett legyen, más rokon, T-K gyökű szavak értelme alapján:  
Az ókori görög nyelvben a `tíktō` ige fejezi ki a szülés/nemzés cselekvését, amelynek eredménye a `téknon`, azaz a gyermek, maga a szülés folyamata vagy az utód pedig a `tokosz`.  

Az [[I/Ív#^7nsr8g\|ív]] címnél adatolt szlovén `obel` esetében – ahol `öböl` szavunk volt a kiinduló – ugyanazt a szláv ob- előtagot akarják eladni, ahogy [[E/Ebéd\|ebéd]] szavunk szláv magyarázatánál, nem tudván, hogy az eb, öb, ív szavaink/gyökeink egymás [[F/Flexió\|flexiós]] változatai. Amúgy pedig az [[E/ESZ\|esz]]/[[E/ED\|ed]] [[E/ET\|ET]] = tűz jelentésű alapszóra megy vissza, nem holmi szláv és indoeurópai "magángyökre".  

## Mástól jön akkor a műveltség is, nemcsak a szavak

Arról [[K/Kovács\|kovács]] címnél is volt szó, hogy a szavak szláv és más nyelvekből való eredeztetése azt is jelenti, hogy az adott műveltséget (fémmegmunkálást, stb.) is az adott néptől vettük volna át.  

Ez egy indirekt, kifinomult módja a magyar múlt és örökség elajándékozásának és népünk teljesítménye lealacsonyításának. Erre jó a nyelvészet "tudománya."

#### Götz László Keleten kél a Nap...

...című könyvének 233-234. oldalain a Bartha Antal: A IX-X. századi magyar társadalom című könyvében foglaltak kritikájaként is két ízben utal hasonlóra:  
> Most már azt is láthatjuk, miért kellett Barthának a Lebegyin melletti fejlett földműve­lést, állattenyésztést bizonyító steppei települést szlávnak neveznie: így kitűnően megmagyarázható "kasza", "kapa", "zabla" és egyéb lótenyésztéssel kapcsolatos szavaink állítólagos szláv eredete is.  
> ...  
> Török, osszét (alán) és egyéb iráni jövevényszavainkra építi fel 9. századi gazdasági életünk egész rendszerét.  

A 235. oldalon folytatja a témát, de olyan bizonyítással, amely a kronológiai bajokkal nem számol.  
Mindenesetre jegyezzük meg Gombocz Z.: "Die bulgarisch-türkischen Lehnwörter in der ungarischen Sprache" (1912) című dolgozatát, mert erre hivatkoznak úgy magyarok, hogy bizonyos Benzing adatát meg nem ismerik (vagy letagadják). Márpedig "Die angeblichen bolgar-türkischen Lehnwörter im Ungarischen" című cikkében Benzing kereken tagadja a jövevényszavaknak tartott magyar szavak bolgár-török eredetét.  

## Szláv jövevényszavak  

Götz könyve 582. oldalától foglalkozik a szláv jövevényszavak kérdésével:  
> Említettük már (l. fentebb, 546-549. old.), hogy a 19. századi indogermán nyelv- és történelemtudomány a honfoglaló magyarokban – legközelebbi nyelvrokonaink, a vogulok, osztjákok mintájára – az ősközösségi állapotokból röviddel azelőtt éppen hogy csak kikerült halász-vadász népséget látott, amely a törököktől valamelyes állattenyésztést eltanulva, kóborló cigányok módjára célés értelem nélkül ide-oda barangolt az eurázsiai steppén. Ennek az eleve feltételezett alacsony kulturális színvonalnak megfelelően azt is kézenfekvőnek tartották, hogy egy ilyen barbár nomád horda nyelve is éppen olyan fejletlen volt, mint műveltsége. Erről az elvi kiinduló pontról kezdődött meg jövevényszavaink kutatása is, miután jóelőre megegyeztek abban, hogy a fejletlen honfoglaláskori magyarság minden olyan szavát, amely a halász-vadász életmódnál magasabb műveltségi fokra vall, a környező, jóval fejlettebb és kulturáltabb indogermán népektől vette át (l. I. könyv 63. és e könyv 548. old.). E "módszer" értelmében tehát a legtöbb esetben gyakorlatilag elég volt egy-egy magyar szó párhuzamát valamelyik szomszédos indogermán nép nyelvében megtalálni, hogy az illető szavakat jövevényszavakká nyilvánítsák.  
> Igen jó példa erre F. Miklosich "Die slavischen Elemente im Magyarischen" című munkája, amelyben a szerző majd ezer magyar szó szláv eredetét állítja. Miklosich e műve – Vámbéry módszeresen bizonyított alapvető cáfolata (l. alább), majd századunk derekán Kniezsa józan kritikája és számos esetben igen szkeptikus állásfoglalása ellenére – jórészt még ma is szláv jövevényszavaink Bibliája. A legújabb TeSz például lépten-nyomon hivatkozik rá, s ugyanakkor Miklosich 956 szláv eredetű magyar szavának képzete is változatlanul uralkodik még nyelvtudományunkban: nyelvészeink egyhangúlag a magyar nyelv "csaknem ezer" szláv jövevényszaváról beszélnek.  
> Miklosich mélyen szántó tudományossággal megírt könyvében több esetben nyelvújítási szavakat vezet le "hangtörténetileg" az ősszlávból, valamint olyan magyar szavakat, amelyek nyelvünkben kiterjedt szócsaládokkal rendelkeznek, egy-egy alaptőből képzett számos származékszóval, a szláv nyelvekben viszont csak egy-két kiragadott származékszónak van megfelelése, míg maga az alapjelentés hiányzik, sorozatosan szláv jövevényszavakká nyilvánít. Mindezt nem mi mondjuk, hanem a finnugrisztika által is elismert neves magyar nyelvtudós, Balassa József (l. Balassa: Die slavischen Elemente in Magyarischen; – Miklosich könyvének recenziója az Ungarische Revue 1885. évfolyamában).  
> Ez utóbbiak közé tartozik például a lapát, a lapocka és a lapu(-levél), amelyek még ma is vitathatatlan szláv jövevényszavaknak számítanak (l. TeSz), holott a szláv nyelvekben a lopata (lapát), lopatka (lapocka) és lopuch (lapu) szavakon kívül semmilyen hasonló hangalakú és jelentéstanilag ezekkel összefüggésbe hozható alapszót nem találunk, a magyarban pedig a lap alaptőnek jól értelmezhető elsődleges jelentése és számos származékszava van: lap, lapos, lapul, lapít, lappad, lappan, lappang, lapogat, lapály, lapótya (lepény), laponya (lapály) és – ezek mellett – lapu, lapát, lapocka is.  
> Ilyesmi azonban nem zavarja nyelvtudományunkat: egyszerűen kijelentik, hogy a fent felsorolt szavaknak semmi közük sincs a "lapát"-hoz, "lapocká"-hoz és a "lapu"-hoz, mert a lap alapszó más szócsaládba tartozik. Mit számít az, hogy a lapát nem más, mint "lapos szerszám", a lapocka "lapos csont", a lapu pedig éppígy "lapos levél"; mindezeket a tagadhatatlan szemantikai összefüggéseket félrelökik, nyilvánvalóan csakis azért, mert még ma is lényegében a Miklosich-féle módszereket alkalmazzák.  
> Pedig Miklosich édeskeveset konyított ahhoz a nyelvhez, amelynek 956 szavát – minden jel szerint csupán egy magyar-német szótár segítségével – szláv jövevényszóvá nyilvánította. Könyvében ugyanis ismételten önmaga leplezi le magyar nyelvismereteinek siralmasságát. Valóban alapos magyar nyelvtudásról tesznek tanúságot például következő szómagyarázatai:  
> kosz = "Haar" (haj, szőr);  
> tilos = "ein geschlossener Platz, wo das Vieh weidet" (zárt hely, ahol a barmok legelnek).  
> E fordításokból nyilvánvaló, hogy Miklosichnak fogalma sem volt azon magyar szavak valóságos jelentéseiről, amelyeket a szláv nyelvekből származtatott.  
> \[...\]  
> A magyar nyelv jövevényszavainak vizsgálatánál valóban pontosan olyan módszerek uralkodtak, amelyeket fentebb ismertettünk: egy-egy hangtanilag összecsengő szláv szó már elegendő volt arra, hogy akár a legnyakatekertebb és leghajmeresztőbb módon is a megfelelő hangalakú magyar szavak jelentéseit "odaigazítsák" azokhoz. Az is nyilvánvaló, hogy olyasmi, amit Miklosich művelt, már a 19. századi nyelvtudomány módszertani színvonalához mérten sem felelt meg a tudományosság elemi követelményeinek sem. A legkevesebb, amit egy jövevényszavakat vizsgáló nyelvésztől elvárhatunk, hogy legalább az általa összehasonlított nyelvek szótárainak helyes használatával tisztában legyen, és a szavak egyes jelentéseit el tudja különíteni egymástól. Aki azonban a "kosz"-t "haj"-nak, a "tilos"-t pedig "marhalegelő"-nek fordítja, az szemmelláthatóan még ennek az elsődleges követelménynek sem képes eleget tenni.
> Megjegyzendő még, hogy szinte mindenben hasonló módon vélekedett Vámbéry Ármin is, aki már 1882-ben nyomatékosan rámutatott arra, hogy Miklosich műve alapgondolatában hibás felfogáson alapszik és másrészt a kidolgozásban oly tévedéseket és hibákat árul el, melyek abból erednek, hogy a szerző a források anyagát nem vette kellő tekintetbe." (l. Vámbéry: A magyarok eredete, 401. old.) Az alapgondolat hibás felfogásán Vámbéry azt érti – amint alább meglátjuk: minden joggal –, hogy Miklosich nem tett különbséget valóságos értelemben vett jövevényszavak és idegen szavak között, s ez utóbbiakat is beleszámította a jövevényszavak közé: idegen szóknak például a következőket nézem: abanajcz, angor, beláka, bervény, bobujicska, ekebabala, gornyik, harák, izlot, izsgáncz stb" melyeket talán némely a szláv nyelvterület közvetlen közelében levő magyar vidéken kivételesen megértenek, de melyek a magyar nemzet nagyobb részének teljesen idegeneknek mutatkoznak, mi miatt aztán a jegyzékében fölsorolt szók egyharmadát, ha ugyan nem a felét, el kell hagyni, azaz olyannak tartani, amely a magyarban részint mint idegen szó fordul elő, részint pedig ma már egészen ismeretlen" – szögezi le Vámbéry (id. m. 402. old. – kiemelés Vámbérytól).
- Egy fontos megkülönböztetés, hogy valami jövevényszó vagy idegen szó. Az idegen szavak nem képezik a magyar nyelv szókincsét.

A magyar nyelv egyes szűk területeire korlátozódó marginális, tájnyelvi jellegű szavakon lovagolni nem érdemes, és akkor még nem említve azt a körülményt, hogy a szláv szavak is rokonnépeink szavai, adott esetben magyar (tájszólásos) eredettel.  

Götz is írja:  
> Vámbéry ellenvetése valóban megalapozott volt. \[...\] Nyelvtudományunk még manapság is olyan szavak sorozatával tölti fel szláv jövevényszavaink számát "csaknem ezer"-re (a józanabb kritika ugyanis, főleg [[K/Kniezsa István\|Kniezsa István]] hatására időközben már jónéhányat kirostált Miklosich eredeti 956 szavából), amelyek a magyar nyelvterület legnagyobb részén teljesen ismeretlenek, s csak a magyar-szláv településterület érintkezési zónájában érti meg őket népünk jelentéktelen hányada. Sőt, nem egy ilyen szó csupán egyes régebbi iratokban fordul elő, s – amint Vámbéry is megjegyzi – a 19. században már sehol sem volt használatban.

> [[F/Franz Miklosich\|Miklosich]] előbb bemutatott "módszerei" még ma is elevenen hatnak. Nyelvészetünk számos esetben még mindig kritikátlánul ragaszkodik Miklosich hajdani teljesen egyoldalú szószármaztatásai hoz, s ennek következtében szlávnak tartott jövevényszavainkat azóta is többnyire szinte változatlanul az általa alkalmazott "módszerek"-kel vizsgálják.  
- Itt a [[N/Német\|német]] népnév elemzése következett.

> A 19. századi szlávisztikai kutatás azonban azt sem vette figyelembe, hogy a szlávok a hunok kelet-európai térhódításának kezdetei, azaz kb. Kr. u. 375 óta majd 600 éven keresztül szakadatlanul steppei, "altáji jellegű" (de nem kizárólag altáji nyelvű – l. később, török jövevényszavaink tárgyalásánál) népek uralma alatt álltak, s ezek szervezték meg őket társadalmilag, katonailag és politikailag is (l. fentebb Zakynthinos megállapításait). Ennek következtében nyelveik tele vannak hun, avar, onogur-bolgár eredetű jövevényszavakkal. Méltóságneveik például legnagyobbrészt ilyen "altáji jellegű" átvételek: bán, pán, zsupán, bojár stb. (l. Randa: Handbuch der Weltgeschichte; Jettmar et alii: Geschichte Mittelasiens; valamint II. könyvünk 227-228. old.). Theophylaktos Simokatta közlése szerint még az avarok dalait, énekeit is átvették (l. Haussig: Theophylakt's Exkurs über die skythischen Völker). Ezzel az adattal kapcsolatban megemlítjük, hogy a TeSz "igric" szavunkat természetesen szláv eredetűnek mondja, holott a megfelelő ősszláv szó ez esetben is csak "csillagos", nem adatolható nyelvészeti rekonstrukció, s az átadó szláv nyelvet sem lehet közelebbről meghatározni. Különösen az oroszban találunk feltűnően sok altáji eredetű jövevényszót. De ez természetes is, mert egyrészt a besenyők, úzok, kunok déloroszországi uralma, majd a több mint két évszázados mongol-tatár hegemónia következtében az oroszoknál kb. 500 évvel tovább fennállottak a steppei-altáji nyelvi hatások, mint a többi szláv népnél, s az 1. évezredben bekövetkezett elsődleges átvételeket – azokra mintegy felülrétegeződve – tetemesen megerősítették és kibővítették. E tény egyeseket arra is indított, hogy komoly tudományos igénnyel megkíséreljék az orosz nyelvet a török-mongollal rokonítani. P. Lukaschewitsch (Lukasevics) például "Die angebliche indogermanische Welt" (1873) című könyvében jóval ezeren felüli szóegyezést mutatott ki az orosz és a török-mongol nyelvek között, s azt állította, hogy az orosz sokkal közelebb áll az altáji nyelvekhez, mint az indogermánokhoz. Ez ilyen kategorikus formában persze túlzás volt, de maga az a tény, hogy ilyesmire egyáltalán gondolni lehetett, igen jól rávilágít az oroszban található altáji szavak tömegére. A könyvet annak idején természetesen tudománytalannak tartották és figyelembe sem vették, de 80 év múltán maga a nemzetközi indogermanisztika adott részben igazat Lukasevicsnek, amikor a szláv nyelvekben – elsősorban az oroszban – található számos urál-altáji jellegzetességre nyomatékosan rámutatott...  
> Mindezek ellenére azonban a szláv nyelvek esetleges jövevényszavainak kérdésével a szlávisztika általában nem foglalkozik. E tekintetben még mindig a 19. századi indogermán nyelvtudomány azon alaptételéből indulnak ki, hogy a fejlett indogermán nyelveknek nem volt szükségük kölcsönszavakra. Világosan megmutatkozik ez a helyzet [[K/Kniezsa István\|Kniezsa István]] óvatos fogalmazásában is, amikor – a jövevényszókutatás fontosságáról szólva a magyar nyelvtörténeti vizsgálatoknál – megállapítja, hogy magyar nyelvtudományi irodalomban összehasonlíthatatlanul nagyobb szerepet játszik a jövevényszókutatás, mint bármely indoeurópai nyelvben. Különösen feltűnő ez a különbség pl. a magyar és a szláv nyelvek közt. Itt az egyedüli germán elemek kivételével (amelyet azonban nem szláv kutatók végeztek) a jövevényszavak kérdése szinte teljesen ismeretlen." (A magyar nyelv szláv jövevényszavai, 3. old.) Kniezsa ezt a különbséget azzal magyarázza, hogy nálunk – régi nyelvemlékek hiányában – **az ősi magyar nyelv hangrendszerének kikövetkeztetésénél csak a jövevényszavak vizsgálatából indulhat ki a kutatás**. Ez az értelmezés azonban a kérdésnek csak egyik, s nem is a leglényegesebb oldalát világítja meg: megmagyarázza ugyan, hogy miért fontos a magyar nyelvtudományban a jövevényszavak beható vizsgálata – ezt nem is akarjuk vitatni, csak az "egyenlő mérték" elvének alkalmazását követeljük meg, de egy szóval sem utal arra, hogy milyen módszerekkel határozták meg annak idején "jövevényszavaink"-at, és mi a módszertani megokolása annak, hogy a szlávisztika viszont nem foglalkozik a szláv nyelvek jövevényszavainak kérdésével?
- Közben kitérőket lásd [[S/Szláv#Szlávok korai történelme\|szlávok korai történelme]] cím/alcímnél.

> Összefoglalva az eddigieket megállapíthatjuk, hogy szláv jövevényszavainkat a 19. század második felében igen felületes módszerekkel vizsgálták és határozták meg:  
> 1\. az akkoriban uralkodó indogermán kultúrprioritási elképzelések jegyében;  
> 2\. az a priori feltételezett kultúrálatlan, "vadbarbár" honfoglaló magyarság szemléletéből kiindulva;  
> 3\. nem utolsó sorban a königinhofi és grünbergi "ősszláv" szövegek igézete alatt;  
> 4\. ráadásul a Kr. u. l. évezred második felében Kelet- és Közép-Európában lejátszódott történelmi események és etnikai viszonyok, migrációk akkoriban még igen hiányos ismeretében.  
> Azóta azonban bebizonyosodott, hogy:  
> 1\. az indogermán kultúrprioritás tézise nem tartható fenn tovább:  
> 2\. a honfoglaló magyarok művelődési állapota semmiben sem maradt el a környező népek kulturális fejlettségétől;  
> 3\. a königinhofi és grünbergi szövegek hamisítványok;  
> 4\. az avarok, bolgárok és általában a steppei népek történelmi, politikai, művelődési és nyelvi hatásai – különösen az etnogenetika és a kulturális fejlődés terén sokkal jelentősebbek voltak a szlávoknál, amint ezeket a dolgokat a 19. században elgondolták.  
> Ma már tudjuk, hogy a szlávok több mint fél évezreden át szakadatlanul hun, avar és bolgár fennhatóság alatt, ezek segédnépeiként éltek, s etnikailag, nyelvileg, társadalmilag, politikai és kulturális téren ebben az időszakban konszolidálódtak. Időközben kiderült az is, hogy az első, népileg és nyelvileg már valóban szlávnak nevezhető politikai képletek északon és nyugaton csak az avarok birodalmának bukása ( 9. sz. eleje), délen, a Balkánon pedig a dunai bolgár hatalom hanyatlása (10. sz. közepe) után jelentek meg a történelem színpadán, de többnyire még akkor sem teljesen önállóan, hanem nyugaton a Karoling Birodalom kereteiben, annak határtartományaiként, jórészt avar eredetű vezetőrétegek irányítása alatt, délen bizánci függésben, északon és keleten pedig hódító normann-varég uralkodó osztályok vezetésével: Novgorodban és később – a magyarok elvonulása után – Kievben a Rurikok, Lengyelországban a Piasztok (szintén valószínűleg normann eredetű) családjainak és ezek normann katonai kíséretének uralma alatt.  

> Ezek az újabban megismert kultúrtörténeti és történelmi tények tehát egyenesen megkövetelik szlávnak tartott jövevényszavaink alapos felülvizsgálását, különös tekintettel a szláv nyelvekre gyakorolt erős avar és bolgár hatások részletes felderítésére. E revízió szükségességét még különösen is alátámasztja négy további igen fontos körülmény.  
> 1\. A modern indogermanisztika megállapította, hogy az indogermán nyelvek kialakulásánál az ún. finnugor nyelvek igen jelentős szerepet játszottak, s ezen ősi nyelvi hatások éppen a szláv nyelvek szókincsében, szerkezeti elemeiben és nyelvtani felépítésében jelentkeznek a legerősebben és legnyilvánvalóbban (l. fentebb, 550-52. old.). E szóréteg elkülönítése tehát alapvető módszertani követelmény lenne.  
> 2\. Szláv eredetű jövevényszavaknak tartott szavaink tekintélyes hányada a szláv nyelveken kívül egyetlen más indogermán nyelvben sem található meg, s ez igen nagy valószínűséggel arra vall, hogy e szavak esetében jórészt fordított irányú kölcsönzésekről van szó.  
> 3\. Számos szláv eredetűnek mondott magyar szónak kézenfekvő párhuzamai vannak a török nyelvekben, sőt sokszor a mongolban is, azaz a szláv eredet e szavaknál sem egyértelmű.  
> 4\. Ún. szláv jövevényszavaink gyakran nem értelmezhetők a szláv nyelvekből, s megfelelő alapszó nélkül egyedülállóan fordulnak elő azokban, a magyarban viszont kifogástalan etimológiákkal és kiterjedt szócsaládokkal rendelkeznek, amelyeknek ezenfelül az ősi szumér nyelv 4-5000 éves emlékeiben is sok esetben a részletekbe menő többszörös megfelelései vannak (l. fenti kiragadott példáinkat: szablya, haraszt, takács, kanca, néma, gát, kád, kotéc).  

#### Pálfi Károly A magyar nemzet ősvallása...

...című könyvében írja:
> Az egyházi tisztviselők valamennyien szlávok lévén, eleinte nem értették a nép nyelvét és azt tökéletesen nem is tanulták! meg soha: azért a néppel érintkezve rendesen sok szláv szót vegyítettek beszédükbe, amelyeket a nép bizonyos gúnnyal és humorral utánzott, de utoljára észrevétlenül, vagy akaratlanul mégis átvett. Több közkeletű szláv szó ilymódon jutott nyelvünkbe, nem pedig azért, mintha e fogalmakra a magyar nyelvnek nem lettek volna szavai, vagy a magyar nép az alacsonyabb műveltségű szlávoktól vett volna át kultúrát; amint ezt a szlávok és velük együtt sok tájékozatlan magyar tudós is állítják. ([Lásd 103. old.](zotero://open-pdf/library/items/QVETUTRJ?page=103&annotation=9IMCMCIX))  
>
> A "[[H/Halotti beszéd\|Halotti beszéd]]et és könyörgést" nem helyes úgy feltüntetni, mint a magyar nyelv 11-ik századbeli formáját: így csak az akkori szláv papok beszéltek magyarul, valamint még ma is vannak papok, – én magam is ismerek párat – akik így beszélnek. ([Lásd 104. old.](zotero://open-pdf/library/items/QVETUTRJ?page=104&annotation=S7JQI6KS))  
>
> A nyelvészeknek különösen óvakodniuk kell attól az eddigi szokásuktól, hogy a szláv nyelvekben is megtalálható magyar szavakra egyszerűen ráfogják a szláv származást. Itt a történeti tény az, hogy a szlávok sokkal inkább álltak a magyar kultúra befolyása alatt, mint megfordítva és ők nem kevesebb szót,vettek át a magyaroktól, mint ezek tőlük. Ennek a kérdésnek az eldöntésére különben találunk egy biztos mértéket:  
> Ha egy szláv eredetűnek látszó magyar szótő megtalálható a többi árja nyelvekben is, akkor nincs kizárva a szlávoktól való átvétel lehetősége: ha azonban az ilyen szótő a többi árja nyelvekben nincs meg, akkor bizonyos, hogy azt a szlávok a magyaroktól kölcsönözték. ([Lásd 104. old.](zotero://open-pdf/library/items/QVETUTRJ?page=104&annotation=CIMUVUIR))

#### Kállay Ferenc A pogány magyarok vallása...

...című könyvének 200-201. oldalán bizonyos Dankovszkit utasítja rendre olyan hely- és személynevek ügyében melyek szlávok nem lehetnek.  

### -Cs, -csk(a), -ka végződések

Az olyan szavakat, mint [[K/Kovács\|kovács]], [[K/Kalács\|kalács]], [[P/Pogácsa\|pogácsa]], [[P/Pálinka\|pálinka]], stb. automatikusan szláv eredetűnek adják meg (és még ha csak ezekről lenne csak szó).  
[[Z/Zacskó\|Zacskó]] esetében hoztuk fel, hogy ha a szavak közös szóbokorhoz tartoznak, meg tudjuk őket védeni magyarnak.  
Kovács és kalács esetében is ezt tettük.  

## Török (altáji) jövevényszavak

Götz László Keleten kél a Nap című könyvének 601. oldaláról kezdve foglalkozik a török (altáji) jövevényszavainkkal:  
> Török jövevényszavaink kérdését már ismételten érintettük (l. 234-236., 276-277. és 500., 512-513. old.). Megmutattuk, hogy nyelvészetünkben meglehetős bizonytalanság uralkodik e szavak pontos származtatása terén, mert különféle török nyelvek hangsajátosságait mutatják. Foglalkoztunk J. Benzing felismerésével is arról, hogy Kasgári Mahmud szerint a "z" → "r" \[nem fordítva?\] és az "a" →"i" hangváltozás csak a 11. század második felében következett be egyes nyugatra eső török nyelvekben, például a [[C/Csuvas#Csuvas nyelv\|csuvas]]ban (l. Benzing: Die angeblichen bolgar-türkischen Lehnwörter im Ungarischen). Benzing e cikkéről azonban a magyar nyelvtudomány mind a mai napig nem vett tudomást.  
> E bizonytalanság logikus következménye az is, hogy nem tudnak megegyezni honfoglalás előttinek tartott török jövevényszavaink átvételének idejében és helyében sem. Időben a Kr. e. 10. századtól a Kr. u. 10. századig, térben pedig Mongóliától a Kárpát-medencéig terjednek az egyes kutatók hipotézisei. Megkísérlik ugyan, hogy "hangfejlődési" kritériumok alapján időbelileg elválasszák őket, de – megfelelő nyelvemlékek teljes hiányában – ezek a találgatások minden konkrét alapot nélkülöznek.  
> Igen találóan jellemzi a valóságos helyzetet Sinor Dénes "Történelmi hipotézisek és a nyelvtudomány" című írásában: "A finnugor nyelvészeti és az ezzel – véleményem szerint igen szorosan – összefüggő finnugor őstörténeti kutatások terén sajnos gyakran nem kielégítő a történelmi és nyelvi hipotézisek koordinációja... A borjú, ökör és bika szavak egyaránt – vagy talán még inkább – származtathatók mind a mongol mind a török nyelvből. A tudósokat, kik ezzel a kérdéssel foglalkoznak, tudatosan vagy tudat alatt befolyásolja az a történelmi – és nem nyelvi – hipotézis, hogy a magyarok együtt éltek a törökökkel; következésképpen a magyar kölcsönszavakat a török nyelvből kell levezetni. Ha most egy lépéssel tovább megyünk és feltesszük a kérdést, honnan tudjuk azt, hogy a magyarok a törökökkel együtt éltek, válaszként azt a fő érvet halljuk, hogy a magyar nyelvben sok török kölcsönszó található, mint pl. borjú, ökör, bika... Íme, a *circulus vitiosus* szép iskolapéldája." (l. id. m" Gulya J.: A vízimadarak népe, 329. old.)  
> Ennyi ingadozás, habozás, sőt, mint Sinor nyíltan kimondja, egyenesen körben forgás, "idem per idem"-érvelés, az ok és az okozat sorrendjének észszerűtlen felcserélgetése láttán önkéntelenül is felvetődik a kérdés: nem lenne már legfőbb ideje, kitörni ebből a – nyilvánvalóan sehová sem vezető – zsákutcából, azaz nyomatékosan, elvi-módszertani éllel felvetni a terméketlen circulus vitiosust kiváltó alaptézis valóságértékének kérdését, és végre azt a lehetőséget is alaposan megvizsgálni, vajon **nem a magyarból mentek-e át esetleg a kérdéses szavak – mind a különböző török nyelvekbe mind pedig a mongolba**? Vagy – sokkal inkább – nem **valamilyen közös ősi forrásból jutottak-e el mindegyikbe, a magyarral együtt**? Talán a hunok, avarok egyes csoportjainak nyelvéből? Avagy még korábban, a szkíta-szarmata nyelvjárásokból? Netalán az andronovói műveltség praeszkita népességének nyelvéből...?  

Lásd még "csuvasos jellegű" törők jövevényszavaink kérdését [[C/Csuvas#Csuvas nyelv\|csuvas nyelv]] cím/alcímnél.  

[[M/Magyar nyelv jövevényszavai\|Magyar nyelv jövevényszavai]] címnél írottak is lásd, Götz László adatával is.  