---
{"dg-publish":true,"permalink":"/S/Színkódok/","title":"Színkódok","tags":["Englishtexttranslated","containstransclusions"],"created":"2026-02-24T16:37","updated":"2026-02-24T16:38"}
---


# Színkódok

#### Várkonyi Nándor Sziriat oszlopai...

...című könyvében írja:  
> Az egyiptomiak hite szerint az Égboltot négy `kanoposz` (`kahin-nub`) tartja, Hor fiai, a világ [[N/Négy\|négy]] sarkán; az emberfejű Emszet, a majomfejű Hapi, a karvalyfejű Duatmuft és a sakálfejű Kebehzennuf.  

#### John G. Jackson Christianity before Christ...

...című könyvében táblázatosan hozza az alábbi bevezető után:  
> The original zodiac had only four constellations situated at the four corners of the sky; the position of the two Equinoxes and the two Solstices. The other eight were later fitted in between the original four. In ancient Egypt the names, symbols, directions, colors, and seasons were as listed:  
> —  
> Az eredeti állatövnek csak négy csillagképe volt, amelyek az égbolt négy sarkában helyezkedtek el; a két napéjegyenlőség és a két napforduló helyén. A többi nyolc csillagképet később illesztették be az eredeti négy közé. Az ókori Egyiptomban a nevek, szimbólumok, irányok, színek és évszakok a következőképpen voltak felsorolva \[én itt már magyarítva adom\]:
> 
> | Név        | Szimbólum | Égtáj  | Szín  | Évszak |
> | ---------- | --------- | ------ | ----- | ------ |
> | Amset      | Ember     | Észak  | Vörös | Tél    |
> | Tuamutef   | Sakál     | Kelet  | Fehér | Tavasz |
> | Gebhsennuf | Sólyom    | Nyugat | Fehér | Ősz    |
> | Hapi       | Majom     | Dél    | Zöld  | Nyár   |
> 
- Ezután Jackson végigmegy a Várkonyi Nándor által is érintett kultúrákon.

#### Várkonyi Nándor írja:  

> A mayák úgy hitték, hogy bacabok, Can, Muluc, Ix és Cauac nevű szellemek tartják a négy sarkpontot, s mindegyik más színű: a keleti bacab vörös, az északi fehér, a déli sárga, a nyugati fekete. A holtak belső részeit urnákba helyezték, mindegyikre egy-egy bacabot festettek a maga színében, s az urnákat a koporsó négy sarkára állították. Az egyiptomi balzsamozók hasonló urnákba helyezték a halott belső részeit, de előbb különböző színre festették: a tüdőt Észak vörös színére, a májat Dél fehér színére, a gyomrot Kelet sárga színére, a beleket Nyugat fekete színére. Amint látjuk, a két rítus közt csak a színek elosztásában van különbség.  
> A [[N/Négy\|négy]] világtáj istenei az azték pantheonban is szerepeltek; von Hagen tömör magyarázattal szolgál: "A négy világtájnak istenei voltak, mindegyiket a maga színe jelképezte, "miután – ahogy Dr. Vaillant írta – az azték Univerzumot inkább vallásos, mint földrajzi értelemben fogták fel". Az isteneknek színeket adtak, megegyezen a saját életük folyásából ered, előre formált balítéletekkel: Kelet vörös volt; Dél kék és rossz; Nyugat fehér, jó előjelű; Észak fekete, búskomoran sápadt, és Mictla-tecuhtli, a Halál Ura őrködött felette. \[...\] A szín több volt, mint szín. Szimbólum volt, és az aztékok számára nagyon is valóságos. Ha a vöröset vér gyanánt használták, tényleg egyenlő értékű lett a vérrel, vér volt. A fekete a háborút képviselte, mert fekete obszidiánból készült a csatabárdok éle; azonkívül a vallásnak is jelképe volt: a papok kizárólag fekete ruhát hordtak. A sárga élelem volt, lévén a kukorica színe; a kék áldozatot jelentett, és a zöld királyi volt, minthogy ilyen színűek a quetzaltollak, amiket csak főnökök viselhettek." A mayáknál Chac...

[[S/Saka\|Saka]] címnél soroltuk a világ minden táján előjövő ilyen alakú istenneveket.  
> ...esőisten (a négy világtáj szerint négy Chac) hordott hasonló jelképes színeket; ünnepein körmenet vonult fel a teocallira: "Élén a főpap haladt, vörös ruhában, mint Kelet vörös esőistene, fejdíszébe illesztve Chac esőisten hosszú orrú lárváját viselte, ezt zöld quetzaltollak borították, jelezve a kihajtó kukorica- és a falevelek zöldjét, amit az eső sarjasztott újonnan. Mögötte sorban következett Észak, Nyugat és Dél Chacja, hasonló fejdísszel, de a maga fehér, fekete, illetve sárga színébe öltözötten." (J. Eric S. Thomson: The Rise and Fall of Maya Civilization, 1961.)  

Mindez az ősi szín-szimbolikába tartozik: mindegyik világtájnak megvolt a saját jelentséges színe. Más népeknél is, így a kínaiaknál és a rómaiaknál, emezeknél utóbb kettőre olvadt, kékre és zöldre, innen eredt a cirkuszi kocsiversenyek kék és zöld pártja. Egyebütt, például a türk népeknél, csak két szín "uralkodott", Kelet fehér és Nyugat fekete színe; ezt jelezte a fehér-hun és a fekete-hun elnevezés.  

Hasonló színleosztás jön elő az észak-amerikai (talán sziúkról írt itt Sergei Tokarev) indiánoknál:  
> Each of these four elements was associated with a certain country in the world and a certain flower: for instance Tunkan (stone god) was associated with the north and the colour blue; Wakinyan (thunder god) with the east and red; Takuskanskan (moving god) with the south and black; Unktehi (god of the water) with the west and yellow.  
> —  
> E négy elem mindegyikét a világ egy-egy országához és virágához társították: például Tunkan (kőisten) északhoz és a kék színhez, Wakinyan (mennydörgésisten) kelethez és vöröshöz, Takuskanskan (mozgóisten) délhez és feketéhez, Unktehi (vízisten) nyugathoz és sárgához.  
> ![assets/Színkódok_image2.jpeg|840](/img/user/S/assets/Sz%C3%ADnk%C3%B3dok_image2.jpeg)  
- [[K/Kán\|Kán]] címszóhoz a két név betéve. Folytatást lásd még [[C/Cardinal\|cardinal]].

[Ezen](https://youtu.be/mMB-1J1UcEk) navajokról szóló YouTube videóban 3:37-nél képi formában is bemutatásra kerül négy hegy négy színnel.  

#### Péterfai János...

....gyűjtésében ugyanez:  
> Évszakok:  
> Az évszakok színkulcsát is őrzi a magyar nyelv, és őrzik kelta testvéreink is. A kelták szerint a Tavasz Fehér, a Nyár Sárga vagy Arany, az Ősz Szürke vagy Zöld, de a Télre nincs színük, azt elfelejtették. A magyarok mindent elfelejtettek, mert ellenségeik erről sokat tettek, elfelejtették az évszakok színkulcsát is. De a magyar nyelv világosan beszél erről a titokról is. Magyarul a Ta-Vasz Táj-Fehér, ez megfelel a kelta értelmezésnek. A magyar Nyár helyesen Nu-Ár, Nő az Ár, az Arany Fény, ez is megfelel a kelta hagyományoknak, a Sárga szín értelmének. Az Ősz kifejezetten Szürke, lásd Ősz Haj, ez is megfelel a kelta elképzeléseknek, de a Zöld kifejezetten a születés színe, Egyiptomban viszont a festményeken a Halál színe. A Tél a [[T/Telj\|telj]]esség (lásd még [[T/Tail\|tail]]) időszaka, az eltelés ideje, ezért Fekete is lehet, hiszen vége az évnek. De lehet Piros is, ami a téli tűzre utal, mert a hideg időszakban megfagyna az ember.  
> 
> Égtájak:  
> A hun világtájakat színek jelölik, amely képzetek a kozmikus világnézetből erednek. Ezek a színek a [[C/Csillagvallás\|Csillagvallás]] korából erednek, de később a hun harcászatban is megjelenhettek, értve ez alatt a lovak színét a különböző hadseregekben. A Kelet színe a Sárga és a Kék. A Sár-Ga szó jelentése a Nap-Háza, az arany színe, a Kék viszont az Égbolt égését, kékre váltását jelenti, tehát mindkét szín a Napisten felkeléséhez kapcsolandó. Észak színe a Fekete, ami az Éj-Szak fogalmával teljesen azonos. Remélhető, hogy a magyarok még tudják, hogy az Éjszakból ered az Észak. A Nyugat színe a Fehér, ami ebben az összefüggésben a Halál színével azonos. Mivel a Nap nyugaton hal el, és a halál egyik színe a fehér, világos, hogy a Nyugat színe a Fehér. Dél a Piros területe a hun színrendszerben, ahol a Napisten erősen süt \[ugyanakkor télen meg gyenge; a [[V/Vörös\|vörös]] másutt a halál színe\]. A Piramis szóban a Pi-Ra szó szerint Csillag-Nap, a Mis Ifjú Harcos. A Mis nevet lásd Mis-Ke, Mis-Kolc, vagy Gil-Ga-Mes, Ra-Mosz-E, Mosz-E /Mózes/, Mász és még sok nevünkben. A Pi-Ra származéka a Pir.  

Amiről sajnos Péterfai János nem szól itt, arról a [[H/Hargita Csaba Ferenc\|Hargita Csaba Ferenc]] közreműködésével készült A magyarok őstörténete – a magyar-héber kapcsolat c. dolgozatban esik szó:  
> Tehát azt látjuk, hogy az ʺavarʺ nevet különböző népekre is használták, akár a ʺszkítátʺ, vagy a ʺhuntʺ. Némelyikük ʺfehérʺ, vagy ʺvörösʺ, vagy egyéb színnel van jelölve, semmiféle támpontot nem adva beazonosításukhoz a földrajzi helyzetüket leszámítva. A színek használata tulajdonképpen a négy égtáj jelölésére vonatkozik a különböző kultúrákban. Így a ʺ**vörös** hunokʺ, vagy ʺfehér hunokʺ jelölés nem több, mintha azt mondanánk ʺdéli barbárokʺ, vagy ʺnyugati barbárokʺ. Más esetekben a ʺkirály(i)ʺ jelzőt használták a ʺvalódiakʺ és az ʺúgy nevezettekʺ megkülönböztetésére, a gond ennek ellenére megmarad, hiszen nem tudjuk még mindig, hogy a ʺkirály szkítákʺ, vagy ʺkirály hunokʺ kik is voltak igazából, hogy más népekkel azonosították-e őket, vagy jól meghatározhatóak-e; a király szkíták esetében néhány szerző úgy gondolja, hogy ez a szarmaták egy neve, míg mások az ős szkíták egy ágának tekintik őket, a ʺkirály hunʺ kifejezést pedig általában Atilla hunjaira használják, hogy más ilyen nevet használó csoporttól megkülönböztessék őket. A fehér humokat általában a (h)eftalitákkal azonosítják, de vannak források, amik arra engdenek következtetni, hogy ezek két külön csoport, és egyiknek sincs köze Atilla hunjaihoz \[akiket, ha jól tudom, fekete hunnak mondanak, de ha a zsidó/cigány(okról sokat tudó) szerző nem jól írja Atilla nevét (közben én már javítva adom), az is elmond valamit\].  

#### Kiss István és Kiss Álmos Péter Atilla palotája...

...című az Ősi Gyökér 2010/4. sz. megjelent cikkükben írják:  
> A hunok égtájszimbolikája szerint a legelőkelőbb égtáj a fekete színű észak. Ennek megfelelően a fejedelem trónja a palota északi felében áll. Egyes hun törzseknél azonban a fehér színű keleti égtáj volt az előkelőbb. Ez esetben az uralkodó palotájából vagy sátrából kilépve a felkelő nap irányába fordult, a földre borult és imádkozott.  

#### Varga Géza...

...a napjainkban készült korondi tányérról írja Molnár V. József Világ-Virág című könyvének 31. oldala nyomán:  
> Peremén ![assets/Színkódok_image3.jpeg|right|300](/img/user/S/assets/Sz%C3%ADnk%C3%B3dok_image3.jpeg)az egyezés (két fekete korong) és ütközés (átlók) képlete jelölődik, egyúttal a világosság és sötétség, az állapot (korongok) és a folyamat (az átló növekvő ívei) megidézője.  
> A tányér belsejében az alaposztás négyes mezeje átlósan megkülönböztetett: évszakjelző. A kék-zöld mező a tavaszi és őszi napéjegyenlőség, a vörös a nyári, a kék a téli napforduló megidézője. A nyitottságot továbbá a négyes alaposztás sárga keresztje képviseli, a zártságot a tányér alakja, pereme és a zöld szegély. A krizantémok, mivel visszahajló szirmaik vannak, a kettős forgást jelölik.  

Újra Várkonyi Nándor:  
> A mexikói Pedregalban az egyiptomihoz hasonló a falfestmények színezése: a férfiak mindig téglavörösek, a nők világossárgák. Az etruszk falképeken a férfiak szintén vörösek, a nők fehérek, ezeken kívül feltűnnek a Platónnál említett atlantiszi alapszínek: vörös-fehér-fekete.  

#### Jankovics Marcell A Nap könyve...

...című könyvének 167. oldalán amikor az ókori kocsiversenyekről ír, színekkel kapcsolatban is nyilatkozik ([[C/Circus\|circus]] és [[H/Hamlet malma\|Hamlet malma]] címnél is szerepelt):  
> A helyszín, a Mars-mezőn épített Circus Maximus[^1] a világegyetemet jelképezte. Versenypályája az ekliptikát (`circus`, "kör"), a pálya körüli vizesárok (`euripus`) a világot kerítő égi Oceanust, a cirkusz közepén húzódó `spina` ("gerinc"), amit a kocsiknak kerülgetniük kellett, a Földet, a középen álló obeliszk a világtengelyt vagy a nappálya zenitjét, mely két felé osztja a (nap)-pályát. A cirkusz egyik rövidebbik végén fal emelkedett az indítóállások 12 árkádos kapujával, vele átellenben állt a diadalkapu, amelyen át a győztes távozott. A spina egyik végén 7 fatojás, a másikon 7 delfin sorakozott, velük számolták a megtett köröket. 4 "istálló" (`factio`) versenyzett egymással; a zöld, a vörös, a kék és a fehér. Eredetileg a 4 évszakot képviselték; a zöld a tavaszt és Venust, a vörös a nyarat és Marsot, a kék az őszt és Neptunust, vagy Saturnust, a fehér a telet és luppitert. A factiok évszakhoz illő növényi jelképeket is választottak; rózsát, búzát, borostyánt és kölest.  

#### Jankovics Marcell szintén A Nap könyve...

...című könyvében írja (több helyen szerepelt):  
> Az indián napistenek a kukorica védőszellemeiben inkarnalódtak. A fehér, sárga, piros és fekete színben pompázó kukoricacsövek az égtájak szerint jelképezték a kelő (kikelő), delelő (beérő), lenyugvó (learatott) és eltávozott (elvetett) napmagot. Vicilopocstli évente két ízben megült nagy ünnepén az ő képére és hasonlatosságára kukoricalisztből mézzel kalácsszobrot gyúrtak, amit az ünnepet megkoronázó lakomán a résztvevők darabokra tördeltek és elfogyasztottak. Pontosabban nem őt, hanem földanyától született fiát, földi megtestesülését, a kukoricaistent ették meg a hívek eucharistiaként.  

A Szimbólumtár adatai színek címnél:  
> A szín a fény megjelenési formája. A színekhez a különböző kultúrákban különböző jelentéseket társítottak. Szubjektív, pszichés érzetek alapján megkülönböztetnek aktív, meleg színeket (például narancssárga, arany, sárga, piros/vörös, valamint passzív, hideg színeket (például kék, lila, barna, szürke. Míg a zöld egyesíti magában ezt a megoszlást, a [[F/Fehér és fekete\|fehér és fekete]] minden ellentét pozitív és negatív pólusának a kifejezője.  
> • Egyiptomban a kék az istenek, a piros az ellenség, a zöld az élet, a fehér az alvilág és az újjászületés jelképe.  
> • A babiloni zikkurat emeleteinek mindegyike a neki megfelelő bolygó színét viselte. A Szaturnusznak a fekete, a Jupiternek a sötétpiros, a Marsnak a világospiros, a Napnak az arany, a Vénusznak a halványsárga, a Merkúrnak a kék, a Holdnak pedig az ezüst szín felelt meg.  
> • Indiában a négy kasztot és a négy világkorszakot (jugát) a színek hierarchiája is kifejezte: fehér (bráhmanok, krita-juga), vörös (ksatriják, tréta-juga), sárga (vaisák, dvápara-juga), fekete (súdrák, kali-juga).  
> • A Távol-Keleten szintén fontos jelentéshordozók, például a kínai színjátszásban egyes színek a szereplőkre, társadalmi rangjukra utalnak: a sárga császári szín, a fehér a gyász, a piros az öröm színe.  
> • Perzsiában a három rendet különböző színek jelölték. A papokat a fehér, a harcosokat a piros (vagy színes), a földműveseket és az állattenyésztőket a sötétkék szín.  
> • A prekolumbiánus Közép-Amerikában a fehér a hajnalt, a születést; a piros a vért, a tüzet, a napfényt; a kék a vizet, az esőt szimbolizálja.  
> • Plótinosz értelmezésében a szín alapja abban rejlik, hogy **A fény jelenléte legyőzi az anyag sötétségét**. A szín először a tűzben jelenik meg, tőle kapják színüket a tárgyak, attól függően, mennyire világítja meg őket a tüzes Nap. Ahogy a fény az anyag felett álló, tiszta szellemet jeleníti meg, úgy jelképezik az egyes színek a tárgyakat vagy etikai értelemben bizonyos tulajdonságokat, érzéseket, erényeket (lásd még erről Szimbólumtár adatait is [[F/Fény és sötétség\|fény és sötétség]]). Szintén Plótinosz neoplatonikus rendszerében az Egy fényétől az anyag sötétségéig ível az emanáció ('kisugárzás') folyamata: "A dolgok mélye pedig nem más, mint az anyag, amely éppen ezért teljesen sötét, hiszen az értelem jelenti a fényt" (II. Enneadesz, 4. 5).  
> • A keresztény ikonográfia is meghatározott jelentéseket kapcsolt az egyes színekhez és magához a színvilág alkalmazásához is. A misztikus fény- és színkoncepciónak megfelelően a katedrálisok színes üvegablakai is az isteni sugárzás megjelenítői (például a chartres-i Notre-Dame-katedrális északi hajójának üvegablaka). Órigenész és Aquinói Szt. Tamás a négy fő szín és a négy elem összetartozásának morális értelmet ad. Ennek alapján a fehér a tisztaságot, a bíbor a mártíromságot, a karmazsin a szeretetet, a kék pedig az ég szemléletét jelenti. A liturgikus színek meghatározása a katolikus szertartások egyházi ruhái és oltárdíszei számára V. Pius és III. Ince pápa nevéhez fűződik. Fehéret írtak elő az Úr, Szűz Mária és a nem vértanú szentek ünnepeire. Pirosat húsvétra és az azt követő hétre, valamint a mártírok ünnepeire. Zöldet a vásár- és ünnepnapokra; ibolyakéket a böjti időszakra és az adventre; feketét nagypéntekre és a gyászmisékre. A nyugati egyházművészetben a piros az Istenatya, a kék Krisztus, a zöld a Szentlélek jelképe; a három szín együttese pedig a [[S/Szentháromság\|Szentháromság]]ot szimbolizálja. E három szín szerepel a genti oltár felső tábláinak főalakjain is: a piros az Isten, a kék Szűz Mária, a zöld Keresztelő Szt. János öltözeteként (1426-1432, Szt. Bavo). Szűz Máriához a kék, a fehér és a piros szín kapcsolódik elsősorban. A katolikus liturgia hét szentségének színszimbolikája a [[S/Szivárvány\|szivárvány]] színeihez kapcsolódik.  
> • A színek elválaszthatatlanok a hangulatoktól, az érzelmi kötődésektől, az emócióktól. Ennek költői példája Arthur Rimbaud A magánhangzók szonettje és Kosztolányi Dezső Mostan színes tintákról álmodom c. verse. Ady Endre A Jövendő fehérei c. költeményében az üres értéktelenség szimbólumai: "...ostoba, / Szinekkel tarkált semmisem, / Szivárvány, álom és soha", amelyeknek ellentéte a ragyogó fehér.  

A következők elhangzottak [[S/Szén\|szén]] szavunknál is:  
Érdekes, hogy míg szén a latin eredetű [[C/Carbon\|carbon]]-nal egyetemben a fekete (vörös) színt képviseli, [[S/Szín\|szín]] és [[S/SZEN\|szen]], [[S/Szent\|szent]] szavaink egyértelműen a fényre, fény világosságára utalnak. De ugyanígy [[S/Szár\|szár]] fényes, viszont [[S/Sár\|sár]] és főként [[S/SZAR\|szar]] sötét színre enged asszociálni, továbbá a delelő Nap neve lehet [[R/RÉ\|RÉ]], míg [[R/RÁ\|RÁ]] a lemenő Napot jelentheti. A török `kan` = vér, azaz vörös, ahogy a latin `sanguis` (lásd [[S/Sanguine\|sanguine]]) is vért jelent. Péterfai János MAR etimonnál arról ír, illetve arra enged következtetni, hogy a színek változását a Nap keletről nyugat felé haladása határozza meg.  
- A török `kan` szó elsődlegessége kapcsán lásd [[K/Kentum-szatem szabály#^74sz0y\|itt]].

A [[S/Sár\|sár]] és [[S/SZAR\|szar]] és velük ellenkező asztrális [[S/Szár\|szár]], [[D/DÁR\|dár]], [[T/TÁR\|tár]], [[S/Star\|star]] szavak értelmével kapcsolatban azt kell látni, hogy az egyenesen álló – így fához, [[E/Életfa\|életfá]]hoz is hasonlítható – magból szárba szökkent ember kapcsolatban van az éggel, saját isteni minőségével; ahogy a `fény` a `fenn` szavunkkal függ össze, az anyaföldből gyúrt anyagba, sárba, emberi testbe zárt fény, a szár, már kevesebb, elbújtatott, illetve önmagáról kevesebbet ("szart se") tud: a perzsa `zar` = arany, pénz és a görög `sarx` = hús is erről szólnak. (A görög `sarx`, vagy Péterfai János által is így, magyarosan írt szarkosz (lásd [[S/SZAR\|szar]]) egyértelmű bizonyítéka annak, hogy az emberi-isteni létezést, vallásfilozófiát és minden mást is a görögök a magyaroktól tanultak: a szkíták nem mások, mint a [[K/Kutyafejű\|kutyafejű]] hunok, a magyar ikernépe, a magyar nyelv és eszmerendszer terjesztője és védelmezője.)  

Szó volt több helyen arról, hogy – furcsa vagy nem (tekintve, hogy a vörös szín legtöbbször a feketével áll párban, kiindulva a sötétséget hozó lemenő Nap vörös színéből) – az orosz `krásznüj` (krá színű) = vörös és `krászívüj` (krá-szívű) = szép szavak krá eleme jelenthet vöröset és fényeset. (Az orosz szavak között olyan hangalaki és fogalmi viszony áll fenn, mint a [[K/Khoshgel\|khoshgel]] szónál Magyar Adorján révén előjövő török `kizil` = piros és `güzel` = szép szavak között.)  
Furcsa vagy nem, Magyar Adorján adata szerint a (Nap)fényes és a piros jól megférnek egymással a görög nyelvben is (persze a magyarban is a ragyog a ragya szóval összefügg és a [[G/Gorgeous\|gorgeous]] szónál is előjövő pirospozsgás arc is az egészség, szépség jele, velejárója):  
> Ám kétségtelenné válik, hogy a görög `faino`, `faienosz` = fényes, ragyogó is pannon őstörzsünk nyelvéből származó szó. Mi több: jelent ugyane szó a görögben még pirosat is.  
- Bővebben lásd ezekről [[V/Vörös és szépség\|vörös és szépség]].



Másutt (lásd [[R/RÁ\|RÁ]], [[R/RÉ\|RÉ]], [[S/Sanguine\|sanguine]], [[K/Kinetic\|kinetic]]) is esett szó az azonos mássalhangzó-vázban előforduló magas és mély hangrendű magánhangzók értelemmódosító hatásáról. A mAgAs és mÉly rendhez jól illeszkedő a [[B/BAR\|BAR]] = magas, ragyogó, Nap és a [[B/BER\|BER]] = ember szópár. A fény, szár fentről jön és megtermékenyíti a földet (sárt, sárgolyót). Vélhetően a babiloni teremtésről szóló képen is ezt kell látni: szimbolikát, semmi egyebet: lásd erről a magyar képi gondolkodásról [[S/Symbol\|symbol]] és [[M/Magyar képrejtvények\|magyar képrejtvények]]. Lásd még [[F/Fény és sötétség\|fény és sötétség]].  

## Lábjegyzetek

[^1]: Lábjegyzet:  
Aurelianus anyjából főpapnőt csinált az istennek; Rómában a Mars-mezőn, a Circus Maximus mellett óriás naptemplomot építtetett, hol a Nap születésnapját, dec. 25-ét minden évben nagy pompával ülték meg.  