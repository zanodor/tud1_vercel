---
{"dg-publish":true,"permalink":"/S/Star/","title":"Star","tags":["containstransclusions"],"created":"2025-04-27T10:18","updated":"2025-06-04T21:12"}
---


# Star

[[C/Csillag\|Csillag]].  

#### Péterfai János írja:

> Az Istár név Fény-Tár, rövidülve Sztár.  
> Oktár hun király nevében az Ok és Tár magyar szavak ismerhetőek fel. De vigyázat, az Ok és Ék jelentése Csillag is, aminek a tárolása, tudása megfelel Ok-Tár nevének. De a Tár is jelent Csillagot, lásd Is-Tár (Isztár) nevünket, ami rövidülve Sztár formára Csillagot jelent. Amúgy a Tár-Tér-Tir egyértelműen Csillag, amit most nem mutatok be. Elég annyi, hogy a szumer `Tir` jelentése Csillag. Oktár talán csillagász volt, aki a csillagok, vagy az okok eseményeit tárolta.
{ #5v8lk0}


A szláv nyelvekben `sztár`, `sztári` = öreg, azaz itt is a csillagok jönnek a képbe, ahogy [[V/Vén\|vén]] szavunkban a [[F/Fény\|fény]] szerepel. Ahogy Péterfai János írja:  
> A `Sztarüj`, `Sztaraja` magyar szó a szláv nyelvekben, Öreg jelentéssel, mivel az öreg halad a csillag állapothoz, meghal, csillag lesz belőle. Ez az elképzelés is a magyar csillagvallás alapján jött létre.  

Ugyanakkor lehet szó arról is, hogy a szó az égbolt/Tejút [[T/Tarka\|tarka]] nevének sz-előtétes változatát rejti. Azóta [[S/Stour\|stour]] címnél másról is volt szó.  

#### Kállay Ferenc A pogány magyarok vallása...  

...című könyvének 129. oldalán is írja:  
> Strahlenberg (p. 105.) megemlíti ez öreg isten kőbábját, mely Jenisei közelében fennállt az ő idejében Kraszna vidékén, kőből kifaragott öregember volt az, az oroszok ostyák bálványnak tartották, s magok nyelvén `starryck`-nak nevezték (= öreg), hihetőleg a finn mythologia *vénha* istene volt az (= vén).  

#### Magyar Adorján...  

...még Péterfai János etimonjai előtt írta:  
> Annyi bizonyos, hogy az óriássün hosszú tüskéi ez állat veszedelmes védelmi sőt néha támadó fegyverei is, amennyiben azokat előrefelé is képes mereszteni. Tisztán babona azonban némely régi író állítása és a dél-olasz nép azon hite, hogy ez állat hosszú tüskéit ellenségére nyilakként ki is bírná lövellni. E hit szerintem onnan ered, hogy őseink a sugarakat, költőileg, kiröppenő tűkhöz és nyilakhoz hasonlították, valamint, ugyancsak költőileg úgy az óriássünt, mint a gömbölyűre összegombolyodott kis sünt, valamint a gesztenye sünjét is, sugározó Csillaghoz hasonlították.  
> És ime, a görögben `aszter` = csillag, az óriássün neve pedig az olaszban `istrice` (isztricse), a latinban hehezetesen `hystrix` (hisztriksz, azaz hüsztriksz), amely olasz-latin szó alapján föltételezhető hogy tehát a Csillagnak is volt valamikor iszter, hüszter, avagy jésítéssel jiszter, jüszter alakú neve is.  
>
> Mi azt is tudjuk már, hogy őseink a csillagokat költőileg szép leányokként személyesítették volt meg, különösen pedig a legszebbet és legnagyobbat, az Esthajnal Csillagot, vagyis a Venus-t, tartották [[T/Tündér Ilona\|Tündér Ilona]] jelképének, valamint hiszen még ma is nevezi népünk a szép leányt "csillag"-nak, kedvesét a legény "csillagom"-nak, "ragyogó csillagom"-nak, ugyanúgy ahogy az igen szép és kiváló színésznőt világszerte ma is az angol "star" = csillag szóval nevezik illetve tüntetik ki.  

Mindenütt azzal találkozunk, hogy a [[V/Vénusz\|Vénusz]] egyik másik neve Csillag (és még Szél). Viszont [[V/Vénusz\|Vénusz]] címnél írottak alapján a Csillag elnevezés, ahogy star – [[I/Istár\|Istár]] is, eredetileg Szíriuszra kell utaljon.  

#### Jankovics Marcell Jelkép-kalendárium...

...című könyvében írja:  
> A Csillag így, tulajdonnévként a [[V/Vénusz\|Vénusz]] bolygó népi magyar neve, és minden nyugat-európai nyelv "csillag" szava (német `Stern`, angol `star`, francia `étoile`, spanyol `estrella`, olasz `stella`, `astro`) a mezopotámiai Vénusz nevéből, Istárból ered, s csak később vált az éjszakai ég hunyorgó fénypontocskáinak gyűjtőnevévé. A mi csillag szavunk ugyanezt a pályát futotta be. (A héber [[E/Eszter\|Eszter]] nevet kétféleképpen eredeztetik. Egyesek szerint mirtuszt, mások szerint csillagot jelent. Mindegy, mindkettő Venushoz, Istárhoz vezet. A mirtusznak egyébként is csillag alakú virága van.)  
- Hiszen a Hamlet Malmai írói (Santillana és Dechend) is megírták, hogy Vénusz és Szíriusz osztozik az Istár néven. Lásd még [[T/TER\|TER]] címet arról, hogy a Tejútfolyam maga is lehet csillagfolyam, és ennek kivételes csillaga a mellette lévő Szíriusz.

Akár a fentebb említett [[T/Tarka\|tarka]] tar eleméből is lehet képzett star, elhagyva a -ka végződést. Lehet a magyar nyelvben sok szót kitevő [[E/Eszter\|Eszter]] az alapja. Lásd még legutóbb [[O/Ostor\|ostor]] címnél írottakat is ([[O/Ösztörű\|ösztörű]] és `sztaurósz` szavak kapcsán is).  

## Süt-Úr, Söt-Úr alternatív értelmezése

Az is lehetséges, hogy Süt-Úr a keresett összetétel, sőt, **egyszerre Süt-Úr és Söt-Úr**, hiszen a Szíriusz (a legfőbb csillag, a határjelző csillag) választja el a világos és sötét félévet.  
A [[S/Sidereal\|sidereal]] címnél hozott perzsa `setâre` = csillag szóalakjával támogatott ezen elképzelés.  

Egyébként a [[C/Csuda#Csuda ég jelentése\|csuda ég jelentése]] cím/alcímnél szereplő csuda, süt = ég megfeleltetés alapján, és [[U/UR\|úr]] ég (mellék)jelentése alapján a [[C/Csődör\|csődör]] szó megoldásaként is említett Süt-Úr pleonasztikusan hat.  

Lásd még hasonló héber **Shaddar** nevet Szíriuszra [[S/Sopdet#Sopdet és változatainak értelmezése\|Sopdet és változatainak értelmezése]] cím/alcímnél.  

Lásd még [[C/Csillag\|csillag]] és [[C/Csillagvallás\|Csillagvallás]]. Lásd még továbbá [[I/Iszter\|Ister]] és [[I/Istár\|Istár]].  
Lásd még érdekességként [[D/Disaster\|disaster]].  