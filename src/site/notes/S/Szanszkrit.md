---
{"dg-publish":true,"permalink":"/S/Szanszkrit/","title":"Szanszkrit","tags":["nyelvészet","Englishtexttranslated"],"created":"2026-01-30T18:16","updated":"2026-01-30T18:17"}
---


# Szanszkrit

A szanszkrit, melynek írásmódja még `संस्कृतम्` (`saṃskṛtam`) is, egy ősi indiai nyelv, amelyet gyakran az indoeurópai nyelvcsalád ősanyjának tekintenek. Szoros rokonságban áll a prakrit és a páli nyelvekkel, a szanszkrit átfogóbb mind nyelvtan, mind szókincs tekintetében, és a világon a legkiterjedtebb irodalmi gyűjteménnyel rendelkezik, messze felülmúlva testvérnyelveit, a görögöt és a latint.  

Internetes forrás:  
> Sanskrit is a 'phonetic' language written as a form of sound pictures (termed phonemes). These sound pictures (a feminine writing form) represent sounds which have meaning to the body. English phonetics has a similar 'grapheme' which shows how a word is pronounced. In the English Language, the sound of a word or its pronunciation can lend a very different meaning to the word.  
> —  
> A szanszkrit egy "fonetikus" nyelv, amelyet hangképek (fonémák) formájában írnak. Ezek a hangképek (női írásforma) olyan hangokat ábrázolnak, amelyek jelentéssel bírnak a test számára. Az angol fonetikának van egy hasonló "grafémája", amely megmutatja, hogyan kell egy szót kiejteni. Az angol nyelvben egy szó hangzása vagy kiejtése nagyon eltérő jelentést kölcsönözhet a szónak.  


Ezen fenti internetes passzus megegyezik azzal, ami Drunvalo Melchizedek könyvében található.  
![assets/Szanszkrit_image1.png|fix_dark fix_light|840](/img/user/S/assets/Szanszkrit_image1.png)  
(Az embernek az az érzése, hogy a szanszkrit és héber nyelvet szándékosan akarják isteníteni[^1].)  

#### Péterfai János írja:

> A Szanszkrit szó természetesen magyar eredetű, másképpen nem is lehetne beszélni magyar > indoeurópai leszármazásról. Amit még sok ezer szó, valamint az összes etimon is bizonyít. Szansz a Szent, Szant magyar szó változata. A Sza és Sze a magyar nyelvben több jelentésű, a Szan, Szen, San és Sen is létezik, mindig Urat, Hegyet jelent. A Sen magyar szó ismert egy Kr.e. 2.500 éves alföldi feliratból továbbá a kínai `Sen` – Lélek is ezt a magyar fogalmat jelenti. A Szan utáni T helyképző. A Krit helyesn Körít, Kerít értelmű. A Kertelés díszes beszéd, a Körítés mindenféle sallanggal, dicsérő jelzővel előadott beszéd a magyar nyelvben. Ebből a magyar Körít szóból ered a Krít. Így a Szansz-Krit Szent-Körítés, szent nyelv.  

#### Bárczy Zoltán Töprengések a hazáról II....

...című az Ősi Gyökér 2008/3-4. sz. megjelent cikkében írja:  
> Kőrösi Csoma Sándor a Dictionary of Tibetian and English bevezető soraiban ezt írja: "...a tibeti nyelv megismerése tulajdonképpen nem is szerepelt eredeti terveimben... Nekem azonban, mint magyarnak, a szanszkrit nyelv és irodalom tanulmányozása különösen nagy jelentőségű volt, mert büszkén állapíthatom meg, hogy a szanszkrit nyelv semmiféle más nyelvvel nem mutat olyan rokon vonásokat, mint a magyarral."  

Péterfai János írja, hogy az ősmagyar nyelv ragozás nélküli szótagnyelv volt, ahol az egyes etimonok többjelentésű, [[C/Csillagvallás\|csillag-]] majd [[N/Napvallás\|napvallás]] szimbolikát magában foglalók voltak és azok ma is, beépülve a szavakba. Érdekes az a megjegyzés a szanszkrit hangképekről, hogy nőies írásforma.  
Érdekes lehetne a kínai, koreai és japán jelek jelentését összevetni magyar szimbólumokkal és szótagnyelvi elemekkel (etimonokkal) is.  

Kandra Kabos Magyar Mythologia című könyvének 257. oldalán a jegyzetekben szól arról, hogy a szanszkrittal szemben a [[T/Tamil\|tamil]] nyelv is kiállja a versenyt ősiség és fontosság tekintetében (sőt, a tamil sokkal régibb, mint a műnyelv szanszkrit, de erről nem szólhat).  
Arról másutt, Tilak Orionja kapcsán is volt szó ([[J/Jehova-program\|Jehova-program]] vagy más címnél), hogy a héber mellett szent, isteni nyelvnek tartott szanszkrit egyáltalán nem régi papi műnyelv. A [[S/Sámán\|sámán]] szó és a hozzá kötött brahmanista értelmezés is erről árulkodik.  

Én több helyen azt írtam, hogy a szanszkrit úgy 1500-2000 éves lehet.  

#### Péterfai János írja :  

> A gót Wriso megfelel a magyar Uriso/Urios formának. Később az ónémet Riso és a német `Riese` alakult ki belőle. Azt mondják, a szanszkrit `Varia` – Erő szótól erednek a német alakok, ami nagy tévedés. A szanszkrit alig 3.000 éves forma, a magyarból ered, amit Kőrösi Csoma Sándor fedezett fel. Nem származhatott az **ógermánba, ami régebbi a szanszkritnál**, ellenben a magyar Úr és Er mindkettőnek eredője lehet.  
> \[...\]  
> A germán ősnyelv úgy Kr.e. 1.500-tól létezhet, de előtte magyar és lapp jellegű népek éltek arrafelé is. A germánok eredete a magyarokhoz köthető. Több évezred fejlődése alatt a népesség nyelve változott, germánná fejlődött. Kr.e. 5.000-től egészen 1.500-ig tartott a változás, amióta germán nyelvről beszélhetünk.  

Jól sejteti Péterfai János, hogy a [[F/Finnugor nyelvek\|finnugor nyelvek]] korábbiak. Ami a témán nyelvek ősiségét illeti, volt olyan elképzelésem, hogy régebbiek is lehetnek, mint a szanszkrit.  

#### Götz László Keleten kél a Nap...

...című könyvében írja:
> Ezen Arszakida dinasztia alatt, Kr.u. 150 körül, jelenik meg először a szanszkrit nyelv világi szövegekben, mégpedig a pártus királyok kezdeményezésére; ezek a szaka-ind hűbéres királyok írták az első profán szanszkrit szövegeket. **A szanszkrit egyébként sohasem volt élő nyelv** – állapítja meg Altheim –, hanem **csupán szabályokkal formált műnyelv**.  
> Láthatjuk tehát, hogy a sokat emlegetett szanszkrit, amelyre az indogermanisztika annak idején világméretű nyelvfejlődési és történelmi szemléletet épített, **normatív műnyelvként – mintegy eszperantóként – alakult ki**, éspedig olyan környezetben" ahol az indeken kívül évszázadokon keresztül a pártus uralkodó réteg és a szaka tömegek is igen jelentős szerepet játszottak.  

Ugyanakkor itt egy fontos dolgot meg kell említeni. Jelesül, hogy amit ma (nemcsak én, hanem talán sokan mások) szanszkrit nyelvnek, ind papi kasztbeli nyelvnek gondolunk és Bharata (Észak-India) lokalizáltságára fókuszálva gondolunk róla, az korántsem biztos, hogy helyes. Már Bakos Attila a Duna evangéliumában is írja, hogy **a szanszkrit nyelv (ősének) eredete a hurrik-mitannik hazájára tehető**. Így régiségét tekintve visszább lehet menni.  
- [[M/Mitanni\|Mitanni]] címnél arról volt szó, hogy az ott taglalt hurriták volnának az első indo-európai népek.  
  

## Lábjegyzetek

[^1]: Lábjegyzet:  
A könyv előző oldalán gyakorlatilag egy felhívás található, hogy tanulj meg héberül, mert a héber Bibliában olyan kódolt adatok vannak, melyekből kiolvasható a jövő... Lásd [[J/Jehova-program#^8o0tq\|Jehova-program]].  