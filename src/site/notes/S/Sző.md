---
{"dg-publish":true,"permalink":"/S/Sző/","title":"Sző","tags":["titleandheadingonedontmatch"],"created":"2026-02-04T17:40","updated":"2026-02-04T17:41"}
---


# Sző, szövés, szövet

Sző nyilvánvalóan a [[S/SZA\|SZA]], [[S/SZÓ\|SZÓ]] = fény szócsoportjába tartozik.  
Götz László Keleten kél a Nap című könyvének 166-167. oldalán szumér-germán szavak párhuzamait bemutató szavak között az ófelnémet `ziug` és német `zeug` = szövet, durva kelme szavak mellé a szumér `SIG₂` = gyapjú, szőr(me) szót teszi párba.  
- Lásd még Götz László más adatát [[S/Szűcs\|szűcs]].

Amúgy a szanszkrit `सिव्` (`siv`) = szőni, latin `suere` = szőni és az angol `sew` is a magyar szó változatai.  

Götz László más adata [[S/Szűr\|szűr]] helyett ide került:  

| **német**                  | **latin**           | **ind**                  | **héber**        | **asszír**                         | **szumér** | **magyar**  |
| -------------------------- | ------------------- | ------------------------ | ---------------- | ---------------------------------- | ---------- | ----------- |
| SCHIRR-en (felszerszámoz)  | SER-o (összecsomóz) | óind: ČŘ-t (összecsomóz) | SER-id (fonadék) | SIR-du                             | ŠER (köt)  | SER-ít      |
| SCHÜR-zen (hurkol, csomóz) |                     | ind: ŠAR-i (ölödzék)     |                  | ŠIR-du (kötél, kantárszár, gyeplő) | SUR (fon)  | SZER-el     |
|                            |                     |                          |                  |                                    |            | SZŰR (ruha) |

A szövés a népdalhoz hasonlóan az ősmagyar önkifejezés sok tízezer- ill. sok százezer éves hagyománya, melyről Pap Gábor népművészeti elemzéseiben szót ejt: a világmindenségbe szánt szerepét, Istenhez való viszonyát taglalja mind a daloló, mind a szőtteseket, szőnyegeket készítő.  
Sző a szöv-ésnek, szövegnek és a szövetségnek is alapszava. Mindezen szavak mögött azon egyesítő ideát találjuk meg, melyről [[E/Együvé tartozás\|együvé tartozás]] címnél értekeztünk.  

Pap Gábor A teremtő ige működése a négyzetrácsban című tanulmányát sajnos nem sikerült a netről megszerezni.  
Az [ezen](http://www.urbanisztika.bme.hu/images/publikacio/MT-epiteszet_es_analogia.pdf) oldalon szereplő adatsort vegyük még ide:  
> Az építészeti analógiák közt kiemelt szerepe van a szövés-nek és a szövedéknek. Gottfried Semper egyik építészetelméleti írásában az építészetet a ruha, a szövet analógiájára próbálja értelmezni (Bekleidungstheorie). 1 Nemcsak a homlokzat esetleges "ruházatára", a szerkezettől független, ill. azt elfedő lepelre, függönyre gondol, hanem a szövés műveletében rejlő mélyebb analógiákra, a növényi rostok kötésének, kapcsolásának és síkban vagy/és térben történő kifejtésének művészetére is utal, amin belül a csomó egyidejűleg kozmikus szimbólum is. A csomók hálózati mintákban ismétlődő ritmusa a világ-szövés, és vele minden alkotó mesterség alapja. Az antik építészet sem tett mást, mint hogy időtálló anyagba, kőbe vitte át az eredetileg szerves anyagot.  ``
> Hasonló szerepre utal a görög tec szótő is, aminek alapjelentése a dolgokat összehozni, összeilleszteni. Ez az ősi szótő jelenik meg a `techné` és a `tektonika` szavakban is. A latin `tego` (`tectus`) ige jelentése befed, elrejt, védelmez, óv (ami a német `decken` igében is visszaköszön); `texo` (`textum`) annyit tesz, mint sző, összeköt, elkészít, a textura főnévszövedékre, szerkezetre, a contexo változat főnévi alakja, a contextus pedig az összeillesztés műveletére és magára az összefüggésre, míg a textus magára a szövegre, mint szövedékre utal.  
> És nem mulaszthatjuk el megjegyezni, hogy az egyik legősibb magyar szótő, a szer – aminek számtalan összetétele van (például szerkezet, szervezet, szerszám, szerel, megszerez, szeret, szertartás stb.) –, alapjelentésében szintén a kötés, kapcsolás dominál, vagyis a tec rokona. Akárhogy is van, a szövedék-analógianem csak az építészetben, hanem a legtöbb alkotásban is használható modellnek tűnik. Elég ránézni például egy település térképére, hogy szembe tűnjön az utcahálózat fonadékjellege. Az analógia azonban a belső és a külső tér szerveződésének és tagolódásának csaknem minden megnyilvánulásában tetten érhető; ennek megfelelően például a közösségi tér asemperi értelemben vett csomó kategóriájának, a folyosó vagy az utca pedig a vezérfonál szerepének felel meg. Nem véletlen, hogy a szakmai szóhasználat is településszerkezetről és nem pusztán építmények halmazáról beszél.  
> Minden olyan térbeli szervezetet organikusnak, tehát szervezettnek tekinthetünk, ami az elemeket puszta egymásmellettiségüket meghaladó módon teszi közösséggé, és ezzel egy új, magasabbrendű minőséget hoz létre. Az elemek már nem egészen azok, mint amik voltak: az egésszé történőszerveződés eredményeképpen új minőségre, szerepekre tesznek szert, miközben lehet, hogy ennek a magasabb rendű egésznek egyik szervévé válnak. Mindennek eléggé fel nem becsülhető, és a gyakorlatban alig kiaknázott, de rendkívül hálás pedagógiai vonatkozása is van, hiszen a gyerek az anyag "szövése" révén élményszerű és kreatív kapcsolatba kerül a kézművességgel, ami minden művészet alapja. Ha lehet a zenében alkalmazott nevelési és alkotói módszernek analógiája az építészetben, akkor ez az. Végül is ez volt a Bahaus eredeti szándéka is, ami módszerében és a világ újrateremtésének étoszában nagyon is közel áll Bartók alkotói világához.  

#### Jankovics Marcell Jelkép-kalendárium...

...című könyvében is jól írja:  
> Maga a szövés a nemzőaktust vagy a szülést szimbolizálta. Például a kolumbiai kogi indiánok szertartási kunyhója a világorsót modellezi, aminek fekete-fehér fonalával – hasonlóan a védikus hindu felfogáshoz – a napférfi (vetélő) a földasszonyon (szövőszéken) szövi az [[I/Idő\|idő]] (éj-nappal) mintázatát. Magyar népmesében (a Két vitéz jóbarát típus keretében) az alvilági boszorkány szövi ( = szüli) seregszámra ördögfiókáit ide-oda hányva "vetélőjét" (vö. elvetél).  

Ugyanez bővebben Jankovics Marcell Nap könyve című könyvében:  
> Kolumbia egyenlítői kogi indiánjainak szertartási kunyhója a "világorsót" formázza (e képzetnek számos párhuzama van). A kunyhó tengelye és tetőnyílása a [[Z/Zenith\|zenit]]et keresztező [[E/Égi egyenlítő\|égi egyenlítő]]re néz. [[N/Négy\|Négy]] tűzhely található benne a mellék-égtájak irányában, úgy elrendezve, hogy a 4 naptári fordulóponton a tetőnyíláson át más és más tűzhelyre süssön a Nap. A kunyhó belső vázát és levélborítását jelképes értelemben a Nap szövi a kogik szerint. A földasszony teste a szövőszék, ennek négy sarka a négy tűzhely, rajta észak-déli irányban a képzeletben fölvetett láncfonal. Napférfi a vetélő, aki nappal fehér, éjjel fekete kereszt-szállal szövi földasszonyon az [[I/Idő\|idő]] mintázatát. (L. a szabályosan, hálószerűén beszőtt felső ég a gordiuszi csomóba gabalyodott alvilág képzetét a közép- és dél-amerikai kozmológiákban.)  
> A "szövés" a kogi világképben a közösülés euphémiája. Népmeséinkben is találkozunk a szövés = [[S/Szül\|szülés]], vetülés = [[V/Vetél\|vetélés]] analógiákra épülő szexuális töltésű mozzanattal (a Két vitéz jóbarát-típus mesében).  

Ami a fentebb említett hindu analógiát illeti:  
> Olyan kép, amelyben a Nap az idő takácsaként lép elénk, az óvilágból is ismert. A védikus szövegekben az ég és föld közötti kapcsot a Nap szőtte szálak (eredendően nyilván a napsugarak) teremtik meg. A Szatapatha Brahmana a Nap által meghúzott és kifeszített égtájakat hasonlítja egy háló tartószálaihoz, a Napot pedig a pókhoz: "A szövet takácsa az, aki ott fenn ragyog, mert úgy mozog a világok mentén, mintha szövet volna." A Nap szövi a világot; a Bhagavad-Gitában [[K/Krishna\|Krishna]] a takács, mert ebben a költeményben ő a teremtő, akinek a kezei közt a mindenség szövete készült. A metaforának bibliai párhuzama is van: "Napjaim gyorsabbak voltak a vetélőnél..." – panaszolja Jób (7,6).  

Lásd még a fentiek alapján írt [[I/Idő#Idő szövése\|idő szövése]] cím/alcímet, honnan más ([[S/Szitakötő\|szitakötő]]) témákhoz is utalunk.  