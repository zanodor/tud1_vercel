---
{"dg-publish":true,"permalink":"/S/Sátor/","title":"Sátor","created":"2025-03-21T22:16","updated":"2025-06-08T18:25"}
---


# Sátor

#### Péterfai János írja:

> A [[S/SA\|Sa]] a Menny Fia és Népe, a Tor mutatja a Hegy formát. A Sa kifejezetten a magyarok fontos népneve, Sza és Sa a legfontosabb formái.  

Mivel a magyar szavaknak mindig többletjelentése van, ezért, például [[S/Szabad\|szabad]] szavunkhoz hasonlóan, kétféleképpen lehet őket felbontani.  
Sa-Tor bontásban szakrális, hímségi, Sát-Or felbontásban nőiségi-telluris vonzatú. A sátor szavunk sát- gyökét a nyelvészek CzF óta set-, söt- gyökökkel azonos értelműnek tekintik, bár a [[S/Süt\|süt]] szóéval ellentétes, árnyék alapjelentésű [[S/Sut\|sut]] szó esetében CzF-nek nem sikerült erre az azonosságra lelnie. (Azóta [[S/SAT\|SAT]] címet is felvettünk.)  

#### Magyar Adorján...

...is belefut a hibába (azért mondanám hibának, mert mint szakrális építmény, a sátor mégsem tekintendő fényhiányosnak):  
> A világosság ellentéte nyelvünkben sötét, setét-nek neveztetik, amivel kétségtelenül összefügg a magyar sátor szó is.  
- Folytatást lásd [[S/Sátán\|Sátán]].

Az, hogy a sátor alakja hegyet formáz, a [[V/Világhegy\|Világhegy]]et és a róla mintázott [[P/Piramis\|piramis]]okat juttatja eszünkbe. Kúpszerű, ékalak-szerű alakja előjött [[C/Chapel\|chapel]] szó elemzésénél is: az első szenthelyek [[F/Fa\|fá]]k, majd sátorok voltak. A [[T/Tabernacle\|tabernacle]] mobilizálható sátor. A [[T/Tepee\|tepee]] észak-amerikai bennszülöttek sátra[^1], mely a török [[T/Tepe\|tepe]] = domb (hegy) szóval azonosítható (de lényegében tabernacle és tepee "gyökei" is azonosak, mint látjuk: [[T/Táp\|táp]] = [[T/Tép\|tép]]).  

A sátor név kapcsán is azt lehet elmondani, mit sok más fontos magyar szó kapcsán: több jelentéstartalom került beépítésre. Okkal ilyen alakú a sátor neve, mert lehetett volna más fogalommal is jelölni.  
Több helyen, [[C/Culminate\|culminate]], [[Z/Zsúp\|zsúp]], [[A/Asztag\|asztag]] és azóta más címnél (lásd még [[S/Sine\|sine]] és [[E/Ecliptic\|ecliptic]]) is volt szó arról, hogy a Nap pályájának felső pontja a nyári napforduló, mely után a delelőmagassága és ereje a Napnak csökken. A Sát-Or ilyenképpen erre a pontra is utal, ahol `Sát` = Sat(nyulás pontja) = Szét(terülés), stb.  

A [[H/Ház\|ház]] és [[G/Göd\|Göd]] címnél említett norvég lapp `goatte` = sátor szó kapcsán szóltunk arról, hogy a sátor a ház, ami [[H/HAS\|has]]ként anyaméh és Tejút is lehet. Mely Tejút nőiség és égjelképként már átvezet a perzsa `čādar` = fátyol szóból eredő [[C/Chador\|chador]] szóhoz, mely olyannyira sátor szavunkból ered, hogy valódi jelentése is sátor és a fátyol jelentés csak később rakódott rá. (De a [[K/Köpeny\|köpeny]] szónak is van ilyen szakrális értelemzése.)  

A sátor a [[P/Palást\|palást]]hoz és más szakrális [[R/Ruha\|ruha]]neműhöz hasonlóan elsősorban égjelkép. (A [[H/Hegy\|hegy]] egyébként szintén levezethető az [[E/Ég\|ég]] > [[E/Egy\|egy]] > [[H/Hegy\|hegy]] vonalon, így nem véletlen, hogy eget és hegyet is jelképezhet.)  
A [[V/Világmodell\|világmodell]]/égjelkép sátorról Varga Zsigmond Az ősmagyar mitológia című könyvének 260. és 265. oldalán szól.  

#### Falvay Károly Nagyboldogasszony...  

...című könyvének adatsora (több helyen is szerepelt):  
> A sámán kozmológiájában a világegyetem hármas tagolású: felső, középső és alsó világra oszlik.  
> Az alsó világ a középső és a felső világ közül az ember lakhelye, a középső világ, amelynek közepén a föld köldökén hatalmas fa, égig érő oszlop emelkedik, a [[V/Világoszlop\|világoszlop]], vagy [[V/Világhegy\|Világhegy]]. Ez a függőleges tengely (ami lehet egy hatalmas \[Tejút\]folyam is, mint a ket nép folklórjában) köti össze a világokat. A világok között az északi [[S/Sarkcsillag\|Sarkcsillag]]nál lévő nyílás ad lehetőséget az átjárásra (ez tudható meg a csukcsok mitikus hagyományaiból.). Az egész csillagos eget, vagyis a felső világot nagy sátornak képzelték, s e sátor tartórúdja volt a kozmikus oszlop, melyet a [[T/Tejút\|Tejút]]al azonosítottak. Ez a világokat összekötő oszlop, hegy vagy égigérő fa, a sámán mitológiában aztán sámánfává, sámánlétrává lényegült.  

[[C/Canopus\|Canopus]] címnél is szerepeltek ezen sorok:  
A sátor mint tudjuk égjelkép. Itt már csak annak eldöntése kell következzen, hogy a campus-[[C/Camp\|camp]] [[K/Kampó\|kampó]] szavunkhoz (Kampócsillag lehetett a Sarkcsillag neve is és a déli Sarkcsillag a [[C/Canopus\|Canopus]]), vagy a Magyar Adorján által is magyarnak említett kanophoz (lásd [[C/Canopy\|canopy]]) köttessen. Könnyen lehet, hogy a hun-magyar kampó és a kanop közül az egyik kakukktojás. Nyilván utóbbi.  
És a kampó vajon mire utal? A [[S/Sarkcsillag\|Sarkcsillag]]ra (déli: [[C/Canopus\|Canopus]]) vagy a négy kampóra, amivel kikötjük a sátrat? Valójában öt felfogatási pont van: négy a négy világtáj illetve a négy fordulati (azok is sarkok) pont irányában és az ötödik lehet az Erőss Diána/Bácsi Boglárka és Várkonyi Nándor által is eképpen leírt kínai [[T/Taj-Ji\|Taj-Ji]].  
[[S/Szakrális geometria\|Szakrális geometria]] címnél jobban meg lett írva ugyanez.  

#### Jankovics Marcell...

...[[S/Szent Márton\|Szent Márton]]ról szóló fejezetében (ott több is áll) írja:  
> **Az ég palástja pedig valóban kettéhasad, mégpedig egy nyári és egy teli égfélre az Ikrek meg a Skorpió csillagkép között. A látható repedés a tejútágak közrefogta sötét hasadék lehet, ahol a keresztény időszámítás kezdetén még novemberben tartózkodott a Nap**. Az új időszámítás kezdetét jelzi Jézus evangéliumi történetében, hogy halála bekövetkeztével a jeruzsálemi templom kárpitja meghasad. Megjegyezni kívánom, hogy az egyházi év nem január 1-jével, hanem egy hónappal korábban, advent beköszöntével kezdődik ma is, s hogy november naptári szimbolikájában a kelta hatás (az eredeti november 1-jei évkezdés szokása) sem elhanyagolandó. (Emlékeztetném az olvasót az észak-európai szent, Hubertus égi stólájára. A latin `stola` "palástot", "karinget" jelentett eredetileg.)  
> A repedés az égen lehet maga a Tejút is. A képzet ilyen formában Szibériából és Belső-Ázsiából ismert. A sátorlakó nomádok költészetében a csillagok az ég sátorán átszüremlő fények, a **Tejút pedig varrat az égi sátortakarón**.  

Antal István Tündéres, derengő című Ősi Gyökér 2005/4. sz. megjelent cikkében nyugati forrásból idézi a [[P/Piroska és a farkas\|Piroska és a farkas]] mesének egy rövid változatát, ahol a farkas szájába adva előjön az alábbi kérdés: "És melyik úton mész, a gombostűk vagy a varrótűk útján?"  
Miután AI Jankovics Marcell adata segítségével tisztázza, hogy közép-ázsiai felfogás szerint a ránk boruló égbolt hatalmas sátor, melyen a csillagok a varrás döféspontjain beszűrődő fények, pontosabban az égsátor csillagai a szöveten átcsillanó fények, varrata a Tejút, arra a következtetésre jut, hogy a varrótűk és a gombostűk útja az égnek csillagokkal sűrűbben-ritkábban megrajzolt jellegzetes részei lehetnek, de hogy melyik lenne a [[T/Tejút és az ekliptika\|Tejút és az ekliptika]], ennek megoldására nem vállalkozik (itt még egyébként említi hasonlatként a hímes tojás égmodellként mutatkozó tojás-mintáit és egy kínai feng-shui eszközt, ami valami tájoló, ezoterikus boltokban néha lehet kapni, melynek egyik skálája szintén az ég és a varrás összekapcsolhatóságát engedné).  

A sátor tehát maga a csillagos ég és hozzá hasonlóan a [[J/Jurta\|jurta]] (lásd róla főleg [[M/Magyar térrendezés\|magyar térrendezés]]), és egyes öltözékek, mint a [[D/Dolmány\|dolmány]], [[S/Suba\|suba]], [[S/Szűr\|szűr]], [[S/Szoknya\|szoknya]], (koronázási) [[P/Palást\|palást]] szintén hasonló alakúak és hasonló elven működnek.  
Ahogy a sátor szavunk szerepel a [[N/Nakshatra\|nakshatra]] névben, úgy ered a szanszkrit [[Y/Yuga\|yuga]] [[I/Iga\|iga]] szavunkból. A körben ([[H/Hamlet malma\|Hamlet malma]]-szerűen) forgó ég minden eszméje hun-magyar eredetű.  

Sátor képletes használata ...

#### Nagyné dr. Fülöp Krisztina Mária élete, édesanyák lelke...

...című Ősi Gyökér 2006/1. sz. megjelent cikkében (bevezetést lásd [[B/Bába\|bába]]):  
> A pólyából szabadult, a növekvő gyermek, ha lánynak született, 4-7 esztendős korában szívesen rajzolja a királylányt, azt a fényes nőalakot, amelyben, akiben a kettős-anyaság testesül-lelkesül. A királylány gyakran földig érő haja-sátra az anyaméhben öntudatlanul átélt kerek szeretetről vall, s az anya áldozatos gondoskodásáról, amellyel körbe fogja, öleli a cseperedő gyermeket; mindez a gyermeklánnyal születő, benne javarészt tudat mögött munkálkodó anyaságvágy táplálója, életben tartója, s növelő-nevelője egyben. A királylány alak szoknya-sátra-háza a rajzoló gyermeklány anyaság-óhajtásáról, a "szűz anyaság"-ról beszél, a [[K/Korona\|korona]] e kettős anyaság szentséges voltára utal. A kettő, illetve három együtt adja, adhatja az emberélet folyamatosságát, nemzedékről nemzedékre megújuló szakadatlan láncolatát. A királylány alakban föllelhető kettős anyaság jelen van őshitünk Boldogasszony képében... A hajsátor a Nagyasszony megfelelője, a szoknyasátra-háza annak szűz lányát, a Kisasszonyt varázsolja, idézi meg.  
- Amint Fülöp Krisztina Mária ezen sorait olvastam, a [[S/Sziget\|sziget]] címnél ábrázolt finn hímzés istenanyaképe ötlött fel.

## Sátorozó eleink

#### Kállay Ferenc A pogány magyarok vallása...

...című könyvében írja:
> A krónikák egyhangúlag irják ugyan, hogy eldődeink sátoroztak, de az ázsiai szokás az ottani éghajlatból s életmódból fejlett ki, törökök, mongolok, persák ma is sátoroznak. ([Lásd 165. old.](zotero://open-pdf/library/items/DFI47XPY?page=165&annotation=I3WKMH76))
>
> Magyarországot elfoglalván magyarjaink, a sátorozással egyszerre fel sem hagyhattak, mert a síkságok arra épen alkalmatosok voltak, de már Árpádról jelenti Anonymus, hogy Csepel szigetben szép házakat készíttetett. ([Lásd 166. old.](zotero://open-pdf/library/items/DFI47XPY?page=166&annotation=DEAE6XVF))
>
> Priscus is Áttilának tornyosmagos házait emliti. ([Lásd 166. old.](zotero://open-pdf/library/items/DFI47XPY?page=166&annotation=NTYPBH3F))  

### Sátor hunoknál és sátorfa szedés

#### Kiss István és Kiss Álmos Péter Atilla palotája...

...című az Ősi Gyökér 2010/4. sz. megjelent cikkükben írják:  
> A nagyállattartó, legelőről-legelőre vonuló nomád, sátorlakó hunoknak mindennapos, megszokott látvány volt a henger alakú, ollós falvázra épített, kupola bordavázra terített, bőrszíj kötelekkel lekötött nemezsátor. Az ellenséges területen átvonuló hun sereg menetközbeni táborhelyén tízfős rajok éjszakázására alkalmas méretű, könnyen felállítható és lebontható nemezsátrait köralakban telepítették, és köralakban **szekérvár**ral vették körül. Majd reggelente "felszedték a sátorfájukat".  

## Sátorverés

#### Molnár V. József Világ-Virág...

...című könyvének 10. oldalán írja:  
> Amikor ismeretlen, lakatlan helyre érkezünk és huzamosabb ideig akarunk ott táborozni, első dolgunk, hogy tájékozódjunk, megkeressük a "mindenütt állandót": az égtájakat. Segíthet bennünket iránytű, térkép, de eligazíthat világunk jelzőrendszere is: a Nap, a Hold, a csillagképek, felhős időben a fák, amelyeknek északi oldala általában mohos. Ezután verjük fel csak sátrunkat, az évszaknak megfelelően a legkedvezőbb égtáj felé állítva bejáratát, majd gondosan körülárkoljuk. Miután ismerjük az égtájakat (tudjuk merről, miféle szelet várhatunk) és lakhelyünk védett, elkezdhetjük mindennapi tevékenységünket.  

## Lábjegyzetek

[^1]: Lábjegyzet:  
Lásd 28-küllős orvosságos indián sátort [[H/Huszonnyolc\|huszonnyolc]] címnél.  