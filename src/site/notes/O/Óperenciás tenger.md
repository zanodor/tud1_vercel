---
{"dg-publish":true,"permalink":"/O/Óperenciás tenger/","title":"Óperenciás tenger","created":"2025-09-28T20:03","updated":"2025-09-28T20:04"}
---


# Óperenciás tenger

Más-más módon azonosítják a mesék ilyen nevű tengerét.  

#### Péterfai János...

...szerint a vilagűrről van szó:  
> A meséhez a szerzők sok okos véleményt csatolnak, amiket nem tisztem értékelni, akit érdekel, olvassa el a könyvet. Szerintem a "Hol volt, hol nem volt" kifejezés azt jelenti, hogy a történet a múltban játszódik, ezt jelenti a "hol volt". A "hol nem volt" figyelmeztet, hogy meséről van szó, ami szerint egyes dolgok igazak, más dolgok homályba burkolóznak, a meseszövés történéseiben. Az irtózatos kiskert a Világegyetem, amiben irtózatos nagy kert van, a Tejútrendszer. Az Óperenciás tenger az égbolt, a világűr, amin túl van a Tüzes tenger, a Tejút, milliónyi tüzes csillagával. Fontos a János név is, ami An, az Ég, Menny istenének nevéből képződött, kicsinyítéssel. [[B/Bíró János mese\|Bíró János]] tehát az Ég Urának fia, nem ám akárki.  

Másutt (is) (lásd [[O/Ocean\|ocean]] címnél; ott álló passzusából kiemelve) a Tejúttal azonosítja:  
> A Tej-Út egyszerűen a Teljesség Útja, ahol a sok csillag nagy tömegben van jelen, és az ég tenger is egyben, valószínűleg az Óperenciás tengerrel azonos.  
- Igen, az ég tengere itt a keresendő.

> Óperencia talán fiatal név, de nem biztos. Úgy tűnik, hogy a Honfoglalásnak nevezett időszak neve, de ebben is nagyon kételkedem. Németből való megfejtése téves, természetesen. A magyarok soha nem adtak nevet mások nyelvéből, csak a legutóbbi száz évben terjedt el az idegenmajmolás, az önfeladás, a magyar nyelv semmibe vevése. Ober Enns azt jelenti, hogy Felső Enns. Az Enns felső folyásához valami vizenyős területet is kitaláltak, ami lenne a tenger. Piha. Az Óperenciás-tenger valamilyen hatalmas, óriási tenger. Mivel nyugatra terül el, kétségtelenül az Atlanti-óceánt kell érteni alatta. A név így értelmezendő helyesen: Ó-Per-En-C-i-a. Ó-Per-En jelentése Isten Ó Háza, a név végén a C kicsinyítő, az "i-a" meg nagyon ősi magyar földrajzi jelző. Isten Ó Háza kifejezi, hogy a terület ősrégi időktől kezdve a magyarok földje volt. A rómaiak pusztították el a magyar és rokon törzseket a térségben. De a világűrre is vonatkoztatható a név, mivel az Enc értelme Istenke is lehet. Az istenkék természetesen a csillagok, az Ó-Per-Enc-i-a pedig a világűr hatalmas tengere.  

Péterfai Jánostól hiányolom a Per-Enc forma **Ferenc** névvel való összevetését. Márpedig a Ferenc is ugyanígy a tündérek neve, ahogy az Óperenciás tenger a tündérek, azaz magyarok hona. Ezen a ponton érdemes még azon elgondolkodni, hogy az [[O/Over\|over]] nem-e ennek a rövidülése.  

#### Tomory Zsuzsa Szerves magyar nyelvtudomány...

...című az Ősi Gyökér 2004/3. számában megjelenő cikkében a légkör lenne (nem rossz elgondolás):  
> Óperenciás tengerünk már a teremtésben résztvevő anyaggal kapcsolatos, s a földünket burkoló vízpárát jelenti, melyről őseink tudták, hogy pereg, forog. Forog a föld mind e földi, mind légbeli "tengerével" együtt. Őseink tudták, hogy a földet vízpára veszi körül, hogy a kettő együtt forog, s ezt a tudást is nyelvük szerkezetébe építették. Világtól és élő nyelvünktől elzárkózó, szolgalelkű "tudósaink" csak az OberEnns gondolatát tudták e szóval kapcsolatban megszülni. Ballagi Mór szerint "határozatlan hely, mely igen-igen messze van innen; még az óperenciás tengeren is tul volt." Nyelvünket oly gondosan kutató Ballagi sem volt már tisztában ezzel a fogalommal, s az Óperenciás tengert messze lévő vidéknek tekintette; nem tudta, hogy Óperenciás tengerünk földünket jelenti légkörével együtt. Nem e tenger volt távol, hanem az ezen túl utazók útjai vezettek távoli vidékekre, ezzel elárulva azt is, hogy őseink tudatvilágától nem volt távol a mai tudománynak hitt űrutazás, ami Óperenciás tengerünkön is túl visz. Ezeket az utakat gépek nélkül, őstudatuk segítségével tudták megtenni.  

#### Jankovics Marcell...

...[[A/Alvilág\|alvilág]] és [[T/Téridő\|téridő]] címnél is szereplő adata szerint:  
> A mesebeli alvilág nemcsak föld, hanem víz alatti világ is: például fekete tengeri kastély (A két királyfi). A testvéri átok című mese megátkozott hőse "alsó Indiába" megy le, ahol este 10-kor a veres tenger megnyílik, és kilép belőle az elkárhozott Világszépasszonya, aki – miután szeretkeznek – visszatér oda ahonnét jött. Ez a víz – az Óperenciás-tenger – nem földi, hanem (alsó) égi víz, hiszen a "főd vízen áll, úgy forog a vízen". (Lábnik, Bosnyák Sándor gyűjtései.) Az alvilág az ördög és a boszorkány birodalma, a boszorkány "vízen túl lévő" háza (Jankó).  

Másutt, Mély a múltnak kútja című könyvében Jankovics Marcell arra a régióra vonatkoztatja a mesebeli fekete tengert, az ópercenciás tengert, ami a külső bolygók körpályáin, pontosabban a Szaturnusz pályáján kívül esik (a [[N/Neptunusz\|Neptunusz]] bolygó elnevezése is nyilván ezt a következtetést vonatja vele).  

#### Zborovszky Andrea A papucsszaggató királykisasszonyok...

...című az Ősi Gyökér 2008/1. sz. megjelent meseelemzésében írja:  
> Az Óperenciás tenger mint özönvízkorszak jelölő, a Hármas Üveghegy, mint jégkorszak jelölő és végül a kurta farkú malac az Aranykorba helyez bennünket.  

#### Flament Krisztina A táltos ökör...

...című az Ősi Gyökér 2009/2. sz. megjelent cikkében ugyanezt írja:  
> Az Óperenciás tenger az Özönvíz világkorszakára utal. Ha a mese indításában legrégibb állapot az Aranykor, és erre következik a ma felé közeledve az Üveghegyek (Jégkorszak mindenfelé kiterjedt jéghegyeinek) elolvadása, akkor ez vezet el minket az Özönvíz, azaz az Óperenciás tenger képződéséhez.  
> Egyetlen más nép meséjében sem találhatjuk meg a teljes időhidat, "hol volt, hol nem volt"-ostul, Óperenciás tengerestül, üveghegyestül és az üveghegyeken túli napfényes vidékestül.  